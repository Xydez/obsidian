Obs.: generella principer för både prokaryota och eukaryota celler.

## Genomet
DNA-strängen har 10,4 bp/varv.

**Bakteriella genomet**
- Ett cirkulärt, inga ändar
- 0,5-11,0 Mbp
- ca 4,4 tusen (jämfört med människans 22-23 tusen)
- plasmider (ca 3-5 kbp)

**Eukaryota genomet**
- Flera linjära
- 50-300 Mbp/kromosom; totalt 3 Gbp (två par resulterar i 6 Gbp)
- 20-30 tusen gener
- mycket dna => mycket DNA som kan mutera, stor risk för cancer
## Inledning
### Replikationsbubblor och origins
DNA-replikationen startar vid särskilda "*origin of replication*" i DNA:t som är utrustade med speciella egenskaper för att replikationen ska kunna starta just där.

Med "origin of replication" i mitten bildas en *replikationsbubbla* och replikation inleds i båda riktningar (*bidirektionell*). De två ändarna av bubblan benämns *replikationsgaffel*.

> Replikationen pågår på flera ställen samtidigt, eftersom det hade gått för långsamt med bara en replikationsbubbla.

När två bubblor når varandra smälter de samman varvid replikationen där avslutas.

> I bakterier finns endast ett origin of replication, med två replikationsgafflar.

**Problem 1**: DNA-polymeras rör sig i 5'-3'; **Lösning 1**: Okazaki-fragment

%% Replikationen utförs av DNA-polymeraser, som alltid verkar i riktningen 5' till 3' (dvs. OH-gruppen på 3'-kolet är alltid framsidan), men de två strängarna är antiparallella. Hur kan då en replikationsgaffel röra sig åt ett håll? Svaret är att en av strängarna (*leading strand*) tillverkas kontinuerligt, medan den andra (*lagging strand*) syntetiseras i *Okazaki-fragment*. %%
### Struktur på replikationsgaffeln m.m.
DNA-polymeras katalyserar påkoppling av nya nukleotider till 3'-änden och skapar en ny *fosfodiesterbrygga*. Energin för detta kommer från spjälkning av pyrofosfat (difosfat).

Två egenskaper:
- *Fidelitet* innebär förmågan att inte göra fel, utan sätta på rätt nukleotid
- *Processivitet* innebär förmågan att, när processen väl har startat, så fortsätter den (= snabbhet); alltså, måste kunna replikera långa sträckor

> Egen fråga: Varför får inte barn cancer i högre utsträckning än vuxna? (deras celler delar sig så mycket)

**Korrekturläsning**
Ifall DNA-polymeraset sätter på fel nukleotid ändras konformationen längre bak i DNA-polymeraset, varför det klarar det av att backa och rätta till misstaget. Den har nämligen ett så kallat *3'-5'-exonukleas-aktivitet* (dvs. att den backar).

**Processivitet**
DNA får hjälp att röra sig framåt utan att lossna, med ett ringformat protein kallat för *glidklämma* (sliding clamp). Glidklämman sitter som en badring runt DNA:t och håller kvar DNA-polymeraset på mallsträngen.

> Utan glidklämma: 10-20 nt/s; med glidklämma: 500-1000 nt/s

**Problem 2**: DNA-polymeraser kan inte starta replikation *de novo* (ånyo); **Lösning 2**: de behöver en *primer*

**Primer**
En speciell typ av RNA-polymeras som kallas *primas*, syntetiserar en kort RNA-sträng (ca. 5 nukleotider), en *primer*, som är en komplementär sträng till mall-DNA:t. 

På "leading strand" behövs en primer. För "lagging strand" finns flera primer, en primer för varje Okazaki-fragment.

**Problem 3**: Hur blir vi av med primern i Okazakifragmenten? **Lösning 3**: Okazaki-fragmenten måste *mogna*.

Detta sker genom att det nästkommande Okazakifragmentet skriver över det föregående fragmentets primer som trycks ut och blir en liten flärp ("strand displacement synthesis"). Flärpen igenkänns av enzymet FEN1 (flap endonuclease 1) och klipps av. Därefter fogas de två delarna (en "nick") av DNA-ligas (blir en "closed nick").

För "leading strand" tas istället primern bort av nästkommande replikationsbubbla, varvid samma process som ovan sker.

En nukleas är ett enzym som bryter ned DNA/RNA. Det finns två typer av nukleaser:
- **Exonukleas** som verkar från ändan och jobbar sig in
- **Endonukleas** som verkar i mitten av kedjan

> TODO: Bryter nukleaser alltid ned?

T.ex. 3'-5'-exonukleas i DNA-polymeraset jobbar från ändan av den nybildade strängen och är alltså exonukelas.

**Problem 4**: DNA är dubbelsträngat, hur delas de? **Lösning 4**: Enzymet helikas separerar strängarna

Dubbelhelixen klyvs av enzymet *helikas* som rör sig längs DNA-strängens ryggrad och separerar basparen. Helikas är en hexamer som består av sex identiska subenheter i en ring.

> Helikaset rör sig i 5'-3'-riktning i människoceller längs en av de två strängarna, men det varierar mellan organismer.

**Förhindra att DNA binder till sig själv**
För att hindra det enkelsträngade DNA:t att baspara med sig själv. För att förhindra detta finns enkelsträngsbindande protein, SSB (single strand bindning protein). I våra celler kallas det för RPA (replication protein A).

SSB binder alltså till strängen direkt efter att helikaset har kluvit det (och hjälper till viss del till att flytta fram helikaset). Det stabiliserar även efter vid lagging strand innan Okazaki-fragmentet har skrivits.

**Problem 5**: När vi delar DNA:t så luckrar vi liksom upp dubbelhelixen utan att "rotera upp" den bildas "positive supercoils", vilket kallas för *topologisk stress*.

"link number" (Lk) är antalet varv för en sträng. T.ex. 260 bp / 10,4 bp/varv = 25 varv, dvs. linking number är 25 Lk.

![[Positive supercoil.png]]

**Lösning 5**: Topoisomeraser ändrar linking number

Det finns två topoisomeraser (tidigare kallat *gyras*).
- Typ I tar bort supercoils genom att den klyver en sträng, virar upp ett varv, och återfogar ändarna; detta minskar "linking number" med 1 Lk.
- Typ II tar bort, men kan också skapa supercoils; klyver istället båda strängarna, "släpper över" en annan del av strängen, och återfogar ändarna; detta minskar med 2 Lk

Vid hämning av topoisomeraser störs DNA-replikationen för bakterier. Väldigt många sorters antibiotika verkar på oftast typ II, och kallas för *gyrashämmare*. Ett exempel är ciprofloxacin.

Även humant topoisomeras kan hämmas av läkemedel vid cancerbehandling, exempelvis *ciprofloxacin*.
### DNA:s struktur
**Kromatin**
DNA är organiserat i kromosomer. Dessa uppbyggs inte endast av DNA utan av *kromatin*, som också har proteiner och dylikt.

**Pärlhalsband (beads-on-a-string)**
- Varje "pärla" är en nukleosom ("nucleosome core particle"), som består av en histonoktamer runtom vilket 150-200 bp är lindade
- Histonoktameren har två kopior av H2A, H2B, H3 respektive H4
- Histoner är en av de mest konserverade proteinerna; skillnaden mellan H4 i gröna ärtor och kor är två aminosyraförändringar på 1,3 miljarder år
- Mellan nukleosomerna är linker DNA
- Histon H1 binder till linker DNA och fäster det i nukleosomen för att göra den mer stabil; inte alls lika konserverat

Kromatin har en repressiv effekt, dvs. att olika processer inte kan ske då DNA:t är virat.

**Histonsvansar**
Histonerna består av alfahelixar men har även N-terminala svansar. Histonsvansarna är mycket positivt laddade medan ryggraden i DNA är negativt laddad, vilket gör att svansarna kan vika sig runt DNA:t och packa hårdare.

Histonacetylering, alltså att en acetylgrupp tillsätts på histonsvansens N-terminal, kan dock göra att svansen släpper från DNA:t.

Acetyleringen kanske fungerar som en signal för omgivningen att DNA:t går att använda.

Vid närmare undersökning visar det sig att det finns flera modifieringar av svansarna som både kan slå på (activate) och slå av (repress) genetisk aktivering. Detta har att göra med *epigenetisk reglering*.

> Det finns specifika proteinkomplex som ansvarar för modifikationer av DNA. För acetylering är det histon-acetyltransferaser, men mer om genreglering på T3.

> Detta kallas populärvetenskapligt för *histonkoden*, men riktigt så enkelt är det inte.

> Framtida läsning: metylering

**Uppluckring**
Vid replikationen sker dels en acetylering av histonerna för att luckra upp, dels föser helikaset bort histonerna. Efter replikationen binder histonerna binder tillbaka.

**Ytterligare veckning**
Nukleosomerna bildar sedan ytterligare en större helix/tråd, kallad 30 nm-fiber.

1. 2 nm - DNA
2. 11 nm - Nukleosomer
3. 30 nm - Kromatinfiber/30nm-fiber
4. 300 nm - radiala loopar på "scaffold protein"
5. Osv...

På kromatinfibern i de radiala looparna kan topoisomeraser ändra packningsgraden och skruva upp kromatinet. Detta samarbetar med t.ex. acetylering för att tillåta transkription e.d.