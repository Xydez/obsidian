Cellmembranet är en matris av glykolipider, fosfolipider och kolesterol.

I membranet förankras kolhydrater - glykolipider eller glykoproteiner - och är alltid exponerade på *utsidan* av cellen.

Kolesterol ligger inbäddat mellan lipidsvansarna. Endast den lilla OH-gruppen sticker ut mot utsidan (intra- eller extracellulärt).

Kolesterolet ska skydda mot temperaturförändringar (membranet är anpassat för 37 grader). Vid hög värme är kolesterolet stelt och motsätter sig rörelse (dvs. värme). Även vid hög kyla stabiliserar kolesterol och bibehåller rörligheten.


**Lipider**
Majoriteten av funktionen kommer från proteiner, men då det finns olika sorters lipid har de uppenbarligen en viss funktion.

"Asymmetrisk fördelning" av fosfolipider i cellmembranet.
- Sfingomyelin och fosfatidylkolin finns framförallt i det yttre bladet
- Fosfatidyletanolamin finns framförallt i det inre bladet, medan fosfatidylserin endast finns i det inre bladet

Vid apoptos kommer fosfatidylserin förflyttas till det yttre bladet och fungera som en igenkänningssignal för leukocyter.

**Diffusion**
Vissa gaser (syre, koldioxid) och ämnen (glycerol, etanol, vatten) kan ta sig över.

Majoriteten av vattnets diffusion sker dock med hjälp av *aquaporiner*.

Varken joner ($\ce{Na+}$, $\ce{H+}$, $\ce{Ca2+}$) eller stora molekyler (glukos, aminosyror) kan diffundera över membranet spontant. Dessa transporteras istället över med hjälp av olika kanalproteiner.

**Typer av rörlighet**
- Lateral diffusion innebär att lipider i yttre och inre bladet glider längs med varandra. Hastigheten mäts i $\mu$, där en enhet motsvarar ett varv runt membranet.
- Transversal diffusion är istället att lipiden går över från yttre till inre bladet eller tvärtom. Detta kan ske spontant, fast mycket långsamt, men huvudsakligen utförs det med hjälp av *flipaser*.

**Lipid rafts**
I cellmembranet finns ansamling av vissa sorters lipider; dessa benämns *lipid rafts* eller lipidflottar/lipidöar.

I dessa finns sfingomyelin, glykolipider och kolesterol; samt membranproteiner som är inblandade i upptag av extracellulär materia, och har en funktion vid endocytos.

Resten av fosfolipiderna finns (nästan) enbart utanför lipidflottarna.

**Membranproteiner**
Arbetsdefinition/praktisk definition:
- Integrala membranproteiner
- Perifera membranproteiner

En stark buffert kan bryta loss de proteiner som sitter löst associerade, dvs. perifera membranproteiner.

Integrala membranproteiner är dock inbäddade i lipidlagret, och behöver en detergent (liten amfipatisk molekyl, gallsalt e.d.) för att lösa ut dem.

Integrala membranproteiner har typiskt en hydrofil och hydrofob del.

Det finns tre olika varianter:
- Alfahelixar - en eller flera helixar passerar fram och tillbaka över membranet
	- flera helixar kan gå i en cirkel för att bilda en kanal; typiskt vänds de hydrofoba sidokedjorna då utåt medan insidan blir hydrofil
- Betatunna (beta barrel) - flera antiparallella betaplattor går diagonalt och bildar en cirkel (helix-liknande struktur); kan också bilda kanalproteiner
- "Partiellt associerade"  - Ett bihang med hydrofoba aminosyror sitter helt fast inne i cellmembranet, medan majoriteten av proteinet (ofta ett enzym) sticker (intracellulärt?) mot cellen


Hydropati-plot - Tabell över hur hydrofob/hydrofil en aminosyra är

För att korsa membranet krävs ungefär 20 aminosyror.

Om man tar ett protein och med dess aminosyrasekvens räknar ut en löpande summa över de senaste 20 aminosyrorna kan man och gör ett diagram över detta. Går hydropatin över ett givet tröskelvärde kan den sägas passera över cellmembranet.

> Vi har inte så många av dessa diagram, eftersom det är svårt att extrahera integralproteiner.


**Perifera membranproteiner**
Finns flera strategier för att fästa i cellmembranet:
- Fettsyrokedja, 14-15 kolatomer, som är bunden till proteinets C- eller N-terminal
- Jonbindning till fosfolipidernas huvuden
- (3) GPI-ankare (glykosylfosfatidylinositol) - fosfoglycerolipid med mellanliggande socker på fosfatgruppen; binder till karboxylterminal
- (5) Association med integralproteiner (fettbindningar, jonbindningar, m.fl)

> Kan ta ett par timmar att producera ett protein.

Fosfolipaser kan klippa loss proteinet från GPI-ankaret.

**Exempel: muskel**
I motorändplattan finns neurotransmittorn acetylkolin. Acetylkolin släpps ut i synapsområdet och påverkar receptorer på muskelcellen. Via ett GPI-ankare i motorändplattan sitter ett enzym, acetylkolinesteras, som tar bort acetylkolinet och gör att muskeln slutar kontrahera.

**Cellytans kolhydrater**
Kolhydraterna är riktade utåt mot extracellulärutrymmet. Glykolipider, membranproteiner och vissa proteoglykaner.

Detta stöts på först och har en viktig funktion vid igenkänning. Bakterier, virus och dylikt binder olyckligtvis också till kolhydrater för att känna igen sin målvävnad.

> **Exempel: Escerichia coli (E-coli)**
> Verkar i tarmen. Har en proteinstruktur kallad PapG som binder till kolhydratsekvensen Gal-$\alpha 1-\alpha 4$-Gal. Detta finns normalt inte i tarmen, men om man har otur och lyckas få in bakterien i urinvägarna, där denna kolhydratmarkör finns. Bakterien kan då infektera värden (blåskatarr, njurbäckeninflammation).

**Celladhesionsmolekyler**
Transmembranproteiner som som har som funktion att binda ihop celler eller binda till ECM.

Fyra huvudgrupper:
- selektiner - känner igen kolhydrater
	- Vid friskt tillstånd finns inte särskilt mycket av dessa;
	- Vid ett inflammatoriskt tillstånd utsöndras cytokiner av leukocyter; selektiner uppvisas då på ytan av endotelet i kärl
	- "Double handshake", dvs. leukocyter i endotelet uttrycker också selektiner och de binder till varandras receptorer; härefter binder de till integriner varpå den vita cellen vandrar in i endotelet (diapedes)
- integriner - förankrar celler i ECM; enorm familj
	- uppbyggda av två subenheter (alfa och beta) i väldigt många kombinationer; båda subenheterna är transmembranproteiner med dels vardera intracellulär del, och vars extracellulära delar är sammanfogade
- IG-superfamilj (immunoglobulin)
- Kadheriner (cadherins) - binder intilliggande celler för att bilda adherens junctions och desmosomer
	- Interaktioner med främst aktinfilament intracellulärt; binder till kadheriner på intilliggande celler extracellulärt

