**Betaplattor**
β-plattor (betaplattor; β-flak, betaflak) är en platt utsträckt struktur.

Betaplattor kan vara
- parallella, det vill säga att N- och C-terminaler går i samma riktning, eller
- antiparallella, det vill säga att N- och C-terminaler går i olika riktning.

I de antiparallella betaplattorna matchar aminosyrorna 1:1 och det är jämnt 2 vätebindningar per aminosyrapar, varför de binder betydligt starkare. I de parallella kommer istället vätebindningarna från olika.

I betaplattor återfinns i princip alla aminosyror förutom prolin (som fungerar som stopp).

**Loopar**
Både alfahelixar och betaflak sammanbinds av *loopar*, som inte har någon regelbunden struktur. De är anpassningsbara och kan anta olika konformation beroende på resten av proteinet och interaktioner med andra protein. Alla aminosyror tillhör alltså inte en sekundärstruktur, utan kan också delta i loopar.

**Proteindomäner**
En proteindomän är en funktionell struktur som består av flera sekundärstrukturer och utför en viss funktion. De är typiskt sett 50-200 aminosyror långa.

Ett protein består i regel av kombinationer av flera olika funktionella domäner.

**Den lokala proteinveckningen är kotranslationell**
Den lokala proteinveckningen för sekundärstrukturer kan sägas vara kotranslationell (cotranslational folding), vilket innebär att den sker samtidigt som translationen sker och proteinet växer ur ribosomen. Under veckningen bildas vätebindningarna.


> Den möjliga mängden kombinationer av vätebindningar som kan "testas" uppskattas med $3^n$, alltså tre kombinationer per aminosyra. I teorin skulle detta för en hundra aminosyror lång sekvens ta $10^{27}$ år, men "in vivor", dvs. i kroppen/cellen, tar detta närmre en sekund. I själva verket söker sig proteinet hela tiden mot ett "energiminimum", det vill säga den korrekt veckade strukturen.

En isoelektrisk punkt är det pH-värde då nettoladdningen för en molekyl är noll.

**Denaturering**
- värme - bindningar upplöses
- pH - svaga syror och baser på R-grupperna ändras
- salt - konkurrens om H2O; saltet tar allt vatten

**Tertiärstrukturen stabiliseras**
Proteinets tertiärstruktur stabiliseras av:
- vätebindningar
- van der Waals-bindningar
- hydrofob effekt

> 1 Da = 1/12 $\ce{C^{12}}$

**Många proteiner får kotranslationell veckningshjälp**
Vid värmechock, som exempelvis feber, påverkas veckningen av proteiner. Här produceras proteiner från heat shock-gruppen för att skydda veckningen.

*Chaperoner* (HSP70, heat shock protein; 70 kDa) känner igen hydrofoba delar och blockerar dessa så att de inte kan interagera med andra hydrofoba delar och bilda inkorrekta bindningar.

De hittas t.ex. på nysyntetiserade proteiner, skadade proteiner, felveckade proteiner och oparade subenheter. De bidrar till att undvika "aggregering", dvs. att olika orelaterade proteiner i cellen klumpar ihop sig.

*Chaperoniner* (HSP60) är som en slags "burk" som förvarar proteiner likt en inkubator där proteinet låts veckas. HSP70 levererar proteinet, ett lock rekryteras och en miljö för veckning utan risk för aggregering erhålls. Denna process är ATP-beroende.

**Cystein kan bilda disulfidbryggor**
Aminosyran cystein, som har en sulfhydrylgrupp, kan oxidera med en annan cysteinrest för att bilda en så kallad disulfidbrygga med en kovalent bindning. Dessa bildas i proteiner som vänds bort från cytoplasman (t.ex. in mot en organell eller i cellmembranet). Anledningen är att cytoplasman är en reducerande miljö.

Disulfidbryggor kan både bildas inom en polypeptidkedja och mellan olika polypeptidkedjor. Alltså, det kan bidra till både tertiär- och kvartärstruktur.

Dessa kovalenta bindningar denatureras i regel inte eftersom de är starkast.

**Kvartärstruktur**
Kvartärstruktur finns för protein som är uppbyggda av fler än en polypeptidkedja, där varje polypeptidkedja kallas för subenhet. Dessa namnges i storleksordning (sorterade efter massa) med α, β, γ osv.

> En "dimer" betyder att proteinet har två sorters subenheter.
> En "homodimer" innebär att de är lika.

Kvartärstrukturen kan stabiliseras av:
- jonbindningar
- hydrofoba interaktioner
- vätebindningar
- (van der Waals, dock inte lika betydelsefullt som för tertiärstruktur)

**Förutsägelse av struktur**
En identisk sekvens kan vara alfahelix i ett protein och betaflak i ett annat; det beror på omgivande proteiner och strukturen i helhet.

Vissa aminosyror har dock tendenser:
- Prolin - tenderar att vara i "reverse turn"
- Glycin - tenderar att vara i "reverse turn"

**Globulära protein**
Vattenlösliga proteiner tenderar att vara globulära och täta. Anledningen är att detta helt enkelt är det mest kompakta.

Vätebindningar i sekundärstruktur minskar polaritet hos grupperna.

**Fibrösa protein**
Fibrösa protein är protein som bildar långa strängar i form av tvinnade helixar. Exempel är keratin och kollagen.

Keratin (som finns i ull, hår, naglar, m.m.) har en 7-gruppsrepetition med 3,5 aminosyror/varv. Skillnaden i töjbarhet avgörs av hur mycket cystein de innehåller, dvs. hur många disulfidbryggor som bildas.

Kollagen består av tre helixar som är tätt packade, där glycin (den minsta aminosyran => tätare packning) utgör var 3:e aminosyra.

**Proteiner med flera varianter**
*Metamorfa proteiner*
- Ett metamorft protein är ett protein som har två olika korrekta strukturer som har olika funktion.

*Väsentligt oordnade proteiner*
- Ett väsentligt oordnat protein har många loopar och kan därför anta olika struktur beroende på vad de interagerar med.
- Dessa tillåter att man kan producera mer än ett protein per gen.
- Utgör cirka 50% av alla proteiner

> **Galna kosjukan**
> Nötkreatur hade matats med infekterade hjärnor från får. När människor sedan åt detta orsakades felveckning av proteiner i att alfahelixrika protein omvandlades till betaflaksrika protein. Dessa betaflaksrika protein polymeriserades och bildade långa fibrer som är skadliga.
> 
> Tillståndet kallas *amyloidos* och kan kopplas till prionsjukdomar, Alzheimers, Parkinsons, Diabetes m.m.
