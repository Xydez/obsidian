---
aliases:
  - Skuldebrev
  - Skuldebrevslagen
  - SkBrL
---
#juridik #juridik/förmögenhetsrätt 

Fordringsrätten handlar om skuldebrev. Den regleras i *lagen (1936:81) om skuldebrev* (SkBrL).

Ett skuldebrev uppstår i regel genom att någon undertecknar ett papper.

Det finns två typer av skuldebrev: enkla skuldebrev, och löpande skuldebrev.

Om ett skuldebrev har flera gäldenärer, gäller som regel att alla är solidariskt betalningsansvariga (1:2).

Observera att ett skuldebrev kan [[Preskription|preskriberas]] om den inte uppmärksammats inom preskriptionstiden.
## Enkelt skuldebrev
Ett enkelt skuldebrev är ställt till viss man (en namngiven person) (3:26). Det är alltså inte tänkt att överlåtas, utan snarare att användas som bevismedel.

Om det överlåts, "njute nye borgenären ej mot gäldenären bättre rätt än den överlåtaren ägde". Vad detta i praktiken innebär är att om gäldenären inte var tvungen att betala den tidigare borgenären, är den inte heller skyldig att betala den senare borgenären.

Om gäldenären "inte visste eller borde vetat" att skuldebrevet överlåtits, gäller betalning till tidigare borgenären.[^1]

Det är alltså först då den senare borgenären har underrättat (*denuntierat*) gäldenären, då denne har sakrättsligt skydd mot den tidigare borgenärens borgenärer (3:31).

[^1]: Det är därför viktigt för den nya borgenären att så fort som möjligt underrätta gäldenären att denne är den nya fordringsägaren.

## Löpande skuldebrev
Ett löpande skuldebrev är ställt till innehavaren av skuldebrevet. Löpande skuldebrev är till skillnad från enkla skuldebrev tänkta att överlåtas.

Löpande skuldebrev får inte brukas mot konsument (30 § [[Kreditavtal|KKrL]]).

En specialvariant är orderskuldebrev, där innehavaren måste kunna visa en obruten kedja av förvärv för att ha rätt till betalning. (2:11)

Gällande löpande skuldebrev förutsätts att innehavaren av skuldebrevet även har rätt till betalning, och därför kan gäldenären med gällande verkan betala denne (2:13?). På motsatt vis är gäldenären inte skyldig att betala utan att borgenären visar upp skuldebrevet (2:21).

Sakrättsligt skydd uppstår alltså i regel redan vid traditionen av skuldebrevet (2:22), jämfört med enkla skuldebrev där det uppstår vid denuntieringen.

Om ett löpande skuldebrev överlåts kan den senare borgenären ha rätt till skulden trots att den tidigare borgenären inte hade det, om denne agerar i god tro.[^2] Det är därför mycket viktigt att gäldenären vid betalning tar tillbaka skuldebrevet eller skriver att det är betalt, för att inte riskera att betala skulden igen.

De invändningar som en gäldenär i vissa fall kan använda mot godtroende förvärvande borgenär, kallas starka invändningar. Detta kan vara att skuldebrevet är förfalskat eller ogiltigt, eller exempelvis uppkommit genom råntvång (2:17). Lindrigare omständigheter, t.ex. lindrigt tvång, är dock fortfarande gällande (2:15).

[^2] Typiskt sett om den tidigare borgenären har ett avtal med gäldenären, varför gäldenären innehåller betalning.
