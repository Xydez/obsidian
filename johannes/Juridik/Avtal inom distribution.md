#juridik #juridik/förmögenhetsrätt #juridik/förmögenhetsrätt/avtalsrätt 

Det finns fyra viktiga [[Speciell avtalsrätt|avtal]] som används inom distributionen:
1. [[#Handelsagentursavtal]]
2. [[#Kommissionsavtal]]
3. [[#Återförsäljning]]
4. [[#Franchising]]
### Handelsagentursavtal
*Handelsagentur* är en avtalsform som regleras i *lagen (1991:351) om handelsagentur (HAgL)* där en agent är kontinuerligt verksam med att sälja en produkt i huvudmannens namn, och därmed inte blir part i avtalet mellan huvudmannen och köparen (tredje man).

Agenter har likt [[#Kommissionsavtal|kommissionärer]] rätt till både provision (8-16 §§ HAgL) och avgångsvederlag (24-33 §§ HAgL).
### Kommissionsavtal
*Kommission* är en avtalsform som regleras i *kommissionslagen (2009:865) (KommL)* där en *kommissionär* säljer en produkt i eget namn på uppdrag av *kommitenten*, vilket innebär att ett avtal uppstår till skillnad från ett handelsagentursavtal uppstår mellan kommissionären (uppdragstagaren) och köparen (24 § KommL).

Vid ett kommissionsavtal hoppar äganderätten för varan direkt från kommittenten till tredje man (23 § KommL). Betalningen ska fortfarande ske till kommissionären.

Kommissionärer har likt [[#Handelsagentursavtal|agenter]] rätt till både provision (11-13 §§ KommL) och avgångsvederlag (32-42 §§ KommL).
### Återförsäljning
Återförsäljning innebär att en återförsäljare både köper och vidareförsäljer produkter i eget namn, och sker ofta inom ramen för ett distributionsavtal. Här finns ingen lag i sig, utan analogier kan eventuellt göras till [[#Handelsagentursavtal|handelsagentursavtal]] eller [[#Kommissionsavtal|kommissionsavtal]].
### Franchising
Franchising är en avtalsform reglerad i bland annat *lagen (2006:484) om franchisegivares informationsskyldighet*, men i övrigt reglerad enligt oskrivna allmänna avtalsrättsliga regler, mellan franchisegivare och franchisetagare som omfattar stora delar av verksamheten, exempelvis marknadsföring, utformning av lokaler, dataprogram och annat som rör verksamhetens förfarande.