#juridik #juridik/förmögenhetsrätt 

Konkursrätten är ett [[Förmögenhetsrätt|förmögenhetsrättsligt]] område som huvudsakligen regleras i *konkurslagen (1987:672) (KonkL)*. Konkursrätten är besläktad med [[Utsökningsrätt|utsökningsrätten]].

På gäldenärens eller en borgenärs ansökan, kan gäldenären försättas i konkurs. För att en gäldenär ska kunna gå i konkurs måste denna vara icke-tillfälligt insolvent (på obestånd).

**Presumtionsregler**
Gäldenären presumeras vara på obestånd
- om gäldenären uppger obestånd, ifall inte särskilda skäl talar mot detta (KonkL 2:7),
- om konkursansökan inkommer inom sex månader från en misslyckad utmätning (KonkL 2:8 första meningen),
- om gäldenären förklarar betalningsinställelse[^1] (KonkL 2:8 andra meningen),
- om konkursansökan inkommer inom tre veckor från utebliven betalning, det vill säga att gäldenären efter en veckas tidsfrist visat sig inte betala ett skriftligt betalningskrav (KonkL 2:9).

Bevisbördan faller då på gäldenären att bevisa att denne inte är insolvent.

[^1]: Affärsåtgärd (i regel av företag) som innebär att alla utbetalningar ställs in; första led i konkurs eller som uppgörelse med fordringsägarna.

**Konkursansökan**
En konkursansökan görs skriftligt till den tingsrätt i vilket gäldenären svarar i tvistemål rörande betalningsskyldighet i allmänhet (KonkL 2:1). Tingsrätten beslutar om konkurs och utser en konkursförvaltare (KonkL 2:24). Gäldenärens egendom tillfaller då ett konkursbo som gäldenären inte råder över (KonkL 3:1).

**Återvinning**
Rättshandlingar varigenom en borgenär otillbörligt gynnats eller gäldenärs egendom undandragits är föremål för återvinning om gäldenären blivit insolvent och den andre varit i ond tro (KonkL 4:5).

**Utdelningsförslag**
Konkursförvaltaren upprättar ett utdelningsförslag.

Ordningen i vilket fordringar prioriteras är:
1. Konkurskostnader (14 kap. 1-2 §§ KonkL) för konkursförvaltare m.m.
2. Massaskulder - skulder som konkursboet ådragit sig (KonkL 11:1)
3. Borgenärer; i regel proportionellt mot sin andel av gäldenärens skulder (1 §), med vissa undantag (3 a-9 §§), enligt *förmånsrättslagen (1970:979)*[^2]

[^2]: Det finns tre klasser av fordringar: prioriterade fordringar (t.ex. traderade köpta varor, pant, m.m.), oprioriterade fordringar och efterställda fordringar (t.ex. böter).

**Konkursens slutförande**
För konkursbon till juridiska personer upphör konkursboet. För konkursbon till fysiska personer kvarstår skulden.[^3]

[^3]: Denne får då antingen betala av skulderna eller ansöka om skuldsanering.

## Alternativ till konkurs
**Företagsrekonstruktion**
För företag kan det istället vara aktuellt med företagsrekonstruktion enligt *lagen (1996:764) om företagsrekonstruktion*, ifall företaget har realistiska möjligheter att längre fram få en lönsam verksamhet. Här utses (likt konkursförvaltare) en rekonstruktör. Här kan borgenärerna rösta om ackord (?), innebär en överenskommelse om att samtliga borgenärer tvingas sänka skulderna med en viss andel.

**Skuldsanering**
För privatpersoner kan det vara aktuellt att ansöka om skuldsanering enligt *skuldsaneringslagen (2016:675)*, vilket i praktiken ofta innebär att gäldenären lever på beneficium i fem år.