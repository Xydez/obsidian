---
aliases:
  - LAS
---
#juridik #juridik/förmögenhetsrätt #juridik/förmögenhetsrätt/arbetsrätt 

Lagen (1982:80) om anställningsskydd är jämte [[Lagen om medbestämmande i arbetslivet|MBL]] en grundsten i [[Arbetsrätt|arbetsrätten]].

LAS tillämpas endast i den mån det rör sig om ett anställningsavtal, och inte exempelvis ett uppdragsavtal.

LAS går att överskrida genom kollektivavtal. Kollektivavtal gäller även anställda som inte är medlemmar i avtalsslutande arbetstagarorganisation förutsatt att arbetet anses densamma.

Huvudregeln är att ett avtal är en tillsvidareanställning om heltid.

Bedömningen huruvida ett anställningsavtal mellan arbetsgivare och arbetstagare har kommit till stånd bestäms inte i avtalet utan bedöms av domstol utifrån avtalets villkor. Denna bedömningen görs med hänsyn till följande kriterier:
- Föreligger en personlig skyldighet?
- Vem har anvisat arbetsuppgifterna och utövat ledning över arbetet?
- Har arbetet pågått under längre tid för samma huvudman, eller har personen tjänstgjort för flera huvudmän?
- Har huvudmannen stått för utrustning, arbetsrum och dylikt.
- Ingår personen i huvudmannens organisation?
- Vem bär risken för den arbetande partens åtaganden?
- Kan den arbetande personen i ekonomiskt eller socialt hänseende jämställas med en arbetstagare?
Ett anställningsavtal har inget formkrav utan kan exempelvis ingås konkludent.

Undantag från LAS görs emellertid helt för arbetstagare som:
- är anställda för arbete i arbetsgivarens hushåll
- är anställda i gymnasial lärlingsanställning
Dessutom undantas för *vissa paragrafer* arbetstagare som:
- har en företagsledande ställning
- tillhör arbetsgivarens familj[^1]
- är anställd med särskilt anställningsstöd

[^1]: Släktingar rakt upp och ner i led, make eller sambo, samt andra släktingar som delar hushåll med arbetsgivaren

Arbetstagare har rätt till
- anställningsskydd enligt LAS
- semester enligt 1 § *semesterlagen (1977:480)*
- förmånsrätt enligt 12 § *förmånsrättslagen*

**Tidsbegränsad anställning**
En tidsbegränsad anställning har ett tydligt startdatum och ett slutdatum, och går inte att säga upp före slutdatumet.

**Provanställning**
En provanställning kan pågå i max 6 månader innan den blir till en tillsvidareanställning. För att denna inte ska bli en tillsvidareanställning ska den avbrytande parten ge besked senast vid prövotidens utgång. Arbetsgivaren måste dock ge besked två veckor innan för att undvika skadestånd.

**Anställningens upphörande**
Uppsägning från arbetsgivaren behöver ange sakliga skäl - antingen arbetsbrist eller personliga förhållanden. Arbetsgivaren är i båda dessa fall skyldig att först erbjuda omplacering - arbetsgivaren är dock bara skyldig att omplacera på grund av personliga skäl en gång. (7-10 §§ LAS)

Här finns en dold princip kallad **29/29-principen** som innebär ett ytterligare krav på att arbetstagarens omplacering måste vara en tjänst
1. för arbetsgivarens räkning (och alltså inte för en annan arbetsgivare),
2. inom kollektivavtalets tillämpningsområde (och inte ett annat kollektivavtal, exempelvis kan en tjänsteman inte bli omplacerad som arbetare och tvärtom) och
3. inom arbetstagarens allmänna yrkeskvalifikationer (att arbetstagaren inte behöver genomgå någon genomgripande utbildning)

Om arbetstagaren inte godkänner tjänsten kan det ses som arbetsvägran, vilket kan ge grund för uppsägning.

Uppsägning från arbetstagaren behöver inte ange skäl. Även arbetstagaren får med omedelbar verkan frånträda sin anställning om arbetsgivaren i väsentlig mån har åsidosatt sina åligganden mot arbetstagaren.[^2] (4 § 3 st. LAS)

[^2]: Till exempel om arbetsgivaren oskäligen skulle underlåta att erlägga lön.

**Personliga skäl**
Exempel på sakliga personliga skäl som genom prövning i arbetsdomstolen blivit rättspraxis:
- Misskötsamhet
- Inkompetens
	- Arbetsgivaren förväntas dock räkna med åldrande
- Samarbetssvårighet
- Brottslighet
	- All brottslighet är skäl, men i synnerhet brottslighet som utnyttjar en förtroendeställning, t.ex. kassapersonal som begår stöld
- Illojalitet (bedriva konkurrerande verksamhet, låtas bli mutad, utnyttja företagshemligheter)
- Missbruk
	- Onykterhet i tjänst - betraktas som misskötsamhet
	- Alkoholism som sjukdom - lindrigare sett, arbetsgivaren har dock rehabiliteringsansvar
- Nedsatt arbetsförmåga
	- Sjukdom är i sig aldrig sakligt skäl för uppsägning.
	- Om arbetsförmågan är så nedsatt att det inte finns något arbete som arbetsgivaren kan ge kan det vara skäl för uppsägning (dock bär arbetsgivaren rehabiliteringsansvar)

**Uppsägningstid**
Uppsägningstiden framgår i 11 § LAS. Den lagstadgade uppsägningstiden gäller om kollektivavtal inte har annan överenskommelse.

| Anställningstid | Uppsägningstid |
| ---- | ---- |
| 0-2 år | 1 månad |
| 2-4 år | 2 månader |
| 4-6 år | 3 månader |
| 6-8 år | 4 månader |
| 8-10 år | 5 månader |
| 10+ år | 6 månader |

**Turordningen**
Vid omplacering används 7 § LAS.

*Det kan uppstå problem med 7 a § LAS.*
![[7 a § LAS.svg]]

Vid uppsägning är regeln tillämpas regeln "sist in, först ut" (vid lika anställningstid ges ålder företräde). Arbetsgivaren får dock undanta tre anställda från denna turordning per löpande 3 månader.

**Avsked**
Arbetsgivaren får med omedelbar verkan *avskeda* arbetstagaren om denne i väsentlig mån har åsidosatt sina åligganden mot arbetsgivaren. (18 § LAS).


