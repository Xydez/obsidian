#juridik #juridik/förmögenhetsrätt #juridik/förmögenhetsrätt/avtalsrätt 

Konsumentköprätten faller inom [[Speciell avtalsrätt|speciell avtalsrätt]] och regleras av Konsumentköplagen (2022:260) (KKöpL).

Konsumentköplagen är i många avseenden lik [[Köprätt|Köplagen]] (1990:931) (KöpL).

Konsumentköplagen är tillämplig vid köp av varor där köparen är konsument och säljaren näringsidkare. Lagen är också tillämplig om båda är konsumenter men köpet förmedlas av en näringsidkare.

Konsumentköplagen är inte tillämplig om en tjänst utgör övervägande delen av köpet. Se då istället [[Konsumenttjänstlagen|konsumenttjänstlagen]].

Konsumentköplagen är semi-indispositiv, och går därmed att avtala bort endast till fördel för konsumenten (1 kap. 10 § 1 st. KKöpL).
## Allmänna bestämmelser
Med *konsument* menas en fysisk person som handlar huvudsakligen för ändamål som faller utanför näringsverksamhet.
### Varans avlämnande
Huvudregeln är att varan skall tillhandahållas på säljarens affärsställe om inte annat framgår av avtalet.

Avlämnandet skall se utan onödigt dröjsmål och senast 30 dagar efter köpet.

Till skillnad från köplagen[^1] anses avlämnandet ha skett först när varan har överlämnats till konsument eller av konsument anlitad transportör som inte erbjudits av säljaren.

Avlämnandet anses inte ha skett även om köparen underlåter att hämta ut varan vid avtalad tid. Säljaren är då skyldig att behålla och vårda varan tills dess att köparen hämtar ut den - detta tidsspann har ingen bortre gräns. Säljaren undantas emellertid ansvar för den försämring som varan orsakats av dess egen beskaffenhet i väntan på köparen (4 kap. 14 § 3 st. KKöpL).
### Varans beskaffenhet
Precis som KöpL måste varan överensstämma med avtalet, vilket kallas den *subjektiva sidan*. Till skillnad mot KöpL finns inte väsentlighetsrekvisitet - varan behöver alltså inte vara i väsentligen sämre skick, så länge skicket inverkar på avtalet, för att den skall anses felaktig.

Konsumenten har ansvaret att bevisa att skadan fanns vid avlämnandet, men det finns även en bevislättnadsregel (4 kap. 17 § KKöpL) som säger att om skadan visar sig inom två år från avlämnandet så presumeras det ha funnits vid avlämnandet, om inte annat kan visas eller felets art är sådant att det inte borde ha varit ursprungligt.

I KKöpL föreligger dessutom ytterligare ett krav på att varan skall kunna användas till det ändamål som varan är tänkt, vilket kallas den *objektiva* sidan.

I KKöpL finns det stränga krav på att säljaren uttryckligen måste informerat konsumenten om vad som avviker från konsumentens *berättigade* förväntningar, och konsumenten måste uttryckligen ha godkänt denna avvikelse.

[^1]: I köplagen skulle avlämnandet istället anses ha skett redan när varan lämnats över till oberoende transportör.
## Avtalsbrott av säljaren
Om säljaren inte levererar varan gäller i allmänhet liknande regler som de i köplagen.

Ett viktigt undantag är att köparens rätt att vid dröjsmål till väsentlig betydelse för köparen häva köpet till skillnad från köplagen *inte* har rekvisitet att säljaren insett eller borde insett detta.

Angående skadestånd i KKöpL görs till skillnad från KöpL ingen skillnad mellan direkt och indirekt skadestånd, utan alla kostnader ska i regel ersättas (6 kap. 1-3 §§ KKöpL). Dessutom skall skada som på grund av köpet orsakats annan egendom också ersättas, i kontrast till KöpL som uttryckligen undantar detta.
### Reklamation
Vid fel rörande varans beskaffenhet måste konsumenten reklamera inom skälig tid från det att felet upptäcks eller borde upptäckts. För konsumenten anses dock skälig tid innefatta minst två månader.

Konsumenten har till skillnad från köplagen ingen formell undersökningsplikt.[^2]
## Övrigt
### Avbeställning
Konsumenten har rätt att avbeställa varan innan den levererats, varpå säljaren inte kan kräva att avtalet fullgörs (7 kap. 3 § AvtL)

[^2]: Här finns dock ett undantag vid köp av levande djur, då konsumenten måste undersöka djuret för att kunna reklamera.