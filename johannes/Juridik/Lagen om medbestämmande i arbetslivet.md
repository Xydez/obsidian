---
aliases:
  - MBL
  - Medbestämmandelagen
---
#juridik #juridik/förmögenhetsrätt #juridik/förmögenhetsrätt/arbetsrätt 

Lagen (1976:580) om medbestämmande i arbetslivet är jämte [[Lagen om anställningsskydd|LAS]] en grundsten i [[Arbetsrätt|arbetsrätten]]. 

Föreningsrätten[^1] grundas i *decemberkompromissen* (1906) då ett avtal som kan kallas för det första kollektivavtalet skrevs mellan Landsorganisationen i Sverige (LO) och Svenska Arbetsgivareföreningen (SAF). Idag är föreningsrätten stadgad i 7 § MBL.[^2]

[^1]: Rätten att tillhöra såväl som inte tillhöra arbetstagar- respektive arbetsgivarorganisationer.
[^2]: Notera dock att föreningsrätten endast omfattar parter i ett anställningsförhållande. En arbetsgivare kan alltså fortfarande välja att inte anställa en medlem i ett visst fackförbund.

Lagen innehåller regler om:
- Förenings- och förhandlingsrätt
	- Förhandlingsrätt & grundläggande regler 10-17 §§
	- Rätt till information 18-22 §§
	- Facklig vetorätt 38-40 §§
	- Tvisteförhandling och rättegång 64-68 §§
- Kollektivavtal
	- Formkrav skriftligt 23 §
	- Hur kollektivavtal ser ut 23-31 §§
	- Avtalet gäller även om tjänsten överförs till en annan organisation
	- Har en "normerande effekt", vilket konkret innebär att kollektivavtal gäller även för icke-medlemmar
- Fredsplikt och medling

Förhandlingar ska röra åtminstone en person som är medlem i arbetstagarorganisationen och är en nuvarande eller tidigare anställd hos arbetsgivaren.

**Allmän förhandlingsrätt**
Den allmänna förhandlingsrätten förutsätter inte ett kollektivavtal. Det finns två typer av förhandlingar:
- avtalsförhandlingar (förhandla fram avtal) och
- tvisteförhandlingar (tvist om något - yrkande på att motparten har brutit regler).
(10 § MBL)

**Samverkansförhandlingar**
Samverkansförhandlingar rör anställdas inflytande på arbetsgivarens beslut (11-14 §§ MBL)

Notera dock att den fackförening som skall förhandlas med beror på naturen av ärendet.
- Ifall det är ett individuellt ärende ska arbetsgivaren förhandla med individens fackförbund.
- Om det är ett kollektivt ärende ska arbetsgivaren förhandla med det fackförbund arbetsgivaren slutit kollektivavtalet med.

> [!todo] Fråga
> Mellan vilka parter sluts ett kollektivavtal?
> **Svar**: Arbetsgivare och arbetstagarorganisation.

**Kollektivavtals upphörande**
Kollektivavtal kan sägas upp, med krav på skriftlighet, (30 §) och innehåller i regel en uppsägningstid.

Kollektivavtal kan, vid grovt avtalsbrott med väsentlig betydelse, av domstol hävas och därmed förklaras icke gällande. (31 § 1 st.)
## Stridsåtgärder
> En förening av arbetstagare samt arbetsgivare och en förening av arbetsgivare har rätt att vidta stridsåtgärder på arbetsmarknaden, om inte annat följer av lag eller avtal.
> — 2 kap. 14 § REGERINGSFORMEN

Arbetsgivare och arbetstagare som är bundna av kollektivavtal får inte vidta eller delta i stridsåtgärd.

Med stridsåtgärder menas:
- arbetsinställelse[^3] (*lockout* eller *strejk*),
- blockad[^4],
- bojkott eller
- annan därmed jämförlig åtgärd.(41 § 1 st. MBL).
Det finns dock undantag till detta i fall av indrivningsblockad (41 § 3 st.) eller sympatiåtgärder (41 § 4 p.).

Inför en stridsåtgärd föreligger krav på ett par veckors varsel (45 §) till motparten samt Medlingsinstitutet. Underlåtenhet innebär skadestånd (54 §) och varselavgift (62 a §) till Medlingsinstitutet, men stridsåtgärden är fortfarande giltig.

[^3]: Arbetsinställelse av arbetstagare kallas strejk, av arbetsgivare lockout.
[^4]: T.ex. nyanställningsblockad eller övertidsblockad
## Nivåer
| Nivå | Arbetsgivarsida | Arbetstagarsida |
| ---- | ---- | ---- |
| Huvudavtalsnivå (finns ett) | Svenskt Näringsliv | LO/PTK[^5] |
| Riksavtalsnivå (per bransch) | *Arbetsgivarorganisation* | *Arbetstagarorganisation* |
| Lokal nivå (per arbetsplats) | *Arbetsgivare* | *Arbetstagarorganisation* (fackklubb) |
[^5]: Personaltjänstemannakartellen 

> [!note]
> Kollektivavtal har en genom praxis etablerad **normerande verkan**, vilket rent tekniskt sett innebär att de individuella anställningsavtalen anses medföra kollektivavtalet, om inte annat uttryckligen avtalats. Detta innebär att även de arbetstagare på en arbetsplats som inte är medlemmar i facket täcks av kollektivavtalet.
>
> Efter det att arbetsgivare och arbetstagare blir bundna av avtalet kan de inte träffa mot avtalet stridande överenskommelser.
>
> 26-27 §§ MBL

> [!note] Anmärkning
> Enskilda arbetstagare kan inte vidta stridsåtgärder, utan endast fackföreningar.
