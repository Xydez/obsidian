#juridik #juridik/förmögenhetsrätt #juridik/förmögenhetsrätt/avtalsrätt 

Konsumenttjänstlagen (2022:260) (KTjL) faller inom [[Speciell avtalsrätt|speciell avtalsrätt]] och avser köp mellan konsument och näringsidkare där en tjänst utgör övervägande del av köpet. Någon motsvarande lag som inte rör köp mellan konsument och näringsidkare finns inte, utan då används de allmänna bestämmelser som finns i [[Allmän avtalsrätt|avtalslagen]].

KTjL är likt [[Konsumentköprätt|konsumentköplagen]] semi-indispositiv, och går därmed att avtala bort endast till fördel för konsumenten.

KTjL är tillämplig i följande fall:
- Arbete på eller förvaring av lösa saker (med undantag av levande djur)
- Arbete på fast egendom
KTjL är dock inte tillämplig i följande fall:
- Tillverkning av lösa saker
- Installation, montering eller annat arbete som utförs i *fullgörande* (inklusive avhjälpande) av köp av lös sak

Lagen är inte direkt tillämplig på arbete på t.ex. människor eller levande djur - ett analogislut till KTjL görs i regel i detta fall.
### Pris
Ifall pris inte framgår av avtalet skall pris sättas med hänsyn till tjänstens art, omfattning och utförande; gängse pris eller prisberäkningssätt för motsvarande tjänster; samt omständigheterna i övrigt. Om det däremot finns en ungefärlig prisuppgift får den inte överskridas med 15%. (36 § KTjL)
### Tilläggsarbete
Tilläggsarbete är när näringsidkaren under arbetets gång upptäckt behov av ytterligare arbete. Näringsidkaren skall då kontakta konsumenten för att begära instruktioner. Ifall konsumenten inte går att nå får tilläggsarbete endast utföras om kostnaden är skäligt låg eller om det finns särskilda skäl att anta att konsumenten önskar att tilläggsarbetet utförs.

Näringsidkaren får lägga till pristillägg på tjänsten för omständigheter som är hänförliga till konsumenten, förutsatt att näringsidkaren inte kunnat inse detta. Likt pris får dock inte heller ungefärliga pristillägg överskridas med 15% utan konsumentens godkännande. (38 § KTjL)
### Avrådningsskyldighet
Näringsidkaren är skyldig att avråda konsumenten från att låta utföra tjänsten om den inte kan anses vara till rimlig nytta för konsumenten. (6-7 §§ KTjL)
### Fackmannamässighet
Tjänsten skall av näringsidkaren utföras på ett fackmannamässigt sätt. (4 § KTjL)

Detta skulle exempelvis kunna vara att arbetet utförs på ett sätt som är rimligt av den expertis som förväntas av en yrkesutövare, t.ex. angående lagar och branschregler.