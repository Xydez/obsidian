#juridik #juridik/förmögenhetsrätt #juridik/förmögenhetsrätt/avtalsrätt 

Avtalets ogiltighet regleras huvudsakligen i AvtL 3 kap.

Ett avtal är i grund ogiltigt om [[Personrätt|personen]] är
1. omyndig eller under förvaltarskap
2. under inflytande av tillfällig psykisk störning
3. annars obehörig att ingå avtalet

Dessutom är avtalet ogiltigt om det innehåller formfel eller annars bryter mot någon av [[#Ogiltighetsgrunder|ogiltighetsgrunderna]].

**Avtal ogiltigförklaras:**
Om ett avtal förklaras ogiltigt skall den prestation som utförts av parterna återgå.

**Hävning:**
Förutsätter i allmänhet ett väsentligt avtalsbrott. I dessa fall har man inte sällan också skadeståndsrättighet för de merkostnader som uppkommit som konsekvens av avtalsbrottet.

**Diskriminering**
Man får inte neka avtal på grund av diskrimineringsgrunderna som anges i diskrimineringslagstiftningen.
## Ogiltighetsgrunder
Se *Lag (1915:218) om avtal och andra rättshandlingar på förmögenhetsrättens område*.

Ett avtal kan ogiltigförklaras enligt följande grunder:
1. **Råntvång**. När någon med stort hot om våld eller liknande (*trängande* hot) tvingat någon annan att ingå ett avtal. *AvtL 3 kap. 28 §*.
	 - Detta inkluderar avtal som begåtts med tredje man, exempelvis om någon har tvingat dig att ta ut ett lån på banken för att betala av en skuld. I dessa fall måste personen så fort det *trängande* hotet upphört underrätta tredje man om råntvånget, förutsatt att tredje man agerat i god tro.
		 - Notera här att *trängande* här innebär en väldigt smal tolkning.
2. **Lindrigt tvång**. Jämför *råntvång*, fast en lindrigare variant. För att denna paragraf skall gälla måste hotet dock fortfarande vara olagligt. *AvtL 3 kap. 29 §*.
	- I dessa fall finns rekvisitet att tredje man känt till eller borde ha känt till ogiltighetsgrunden.
3. **Svek**. När någon lurat någon att ingå ett avtal på falska grunder. *AvtL 3 kap. 30 §*.
	- Detta innebär i regel att motparten medvetet har tillhandahållit falsk information, men kan i vissa fall även röra förtigande av väsentliga uppgifter.
4. **Ocker**. När avtal har bildats genom utnyttjande av annans trångmål, oförstånd, lättsinne eller beroendeställning i syfte att förse sig med en förmån på bekostnad av motparten. *AvtL 3 kap. 31 §*. ^ocker
	- För att denna lag skall bli aktuell krävs ett *mycket stort missförhållande* mellan parternas prestationer. Det krävs också att ena parten känner till den andras missförhållande, och därmed agerar i *ond tro*.
5. **Förklaringsmisstag**. När avtalet innehåller misstag som motparten vet eller bör veta. *AvtL 3 kap. 31 § 1 st.*
6. **Strid mot tro och heder**. Också kallat den "lilla generalklausulen". När det annars strider mot tro och heder för parten att åberopa avtalet. Det krävs även att parten agerar i ond tro. *AvtL 3 kap. 33 §*. Jämför [[Avtalsrätt#^pactum-turpe|pactum turpe]].
7. **Oskäliga avtalsvillkor**. Också kallat den "stora generalklausulen". Avtalsvillkor som anses oskäliga med hänsyn till omständigheterna under såväl som efter avtalets uppkomst kan av domstolen jämkas eller lämnas utan avseende. *AvtL 3 kap. 36 §*

För att (1) skall anses ogiltigt krävs endast att tredje man har underrättats i tid. För (2), (3) och (4) är avtalen giltiga om tredje man har agerat i god tro.[^3]

[^1]: nödläge, (plötsligt uppkommen) svår situation
[^2]: brist på eftertanke och allvar
[^3]: här föreligger viss undersökningsplikt hos tredje man, som kan anses inte vara i god tro om denne borde känt till motpartens omständigheter