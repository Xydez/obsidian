#juridik #juridik/förmögenhetsrätt/avtalsrätt

Att besitta fullmakt innebär att den *fullmäktige* må agera som en mellanhand mellan *huvudmannen* och *tredje man*.

Fullmakter går att dela in i två kategorier, *osjälvständiga* (§ 18-fullmakt) och *självständiga* (skriftlig fullmakt och ställningsfullmakt) fullmakter, där en självständig fullmakt innebär att bevis på fullmakten till tredje man kan företes.
## Behörighet och befogenhet
*10 och 11 §§ AvtL*

*Behörighet* är inom fullmaktsläran den handlingsförmåga som framgår i själva fullmakten. Behörigheten är således synlig för tredje man.

*Befogenhet* är den vilja som fullmaktsgivaren utfärdar vid sidan om fullmakten. Befogenheten är till skillnad från behörigheten inte synlig för tredje man. Befogenheten är en delmängd av behörigheten.

Ett avtal med tredje man inom behörigheten men utanför befogenheten är endast giltigt om tredje man är i god tro.
## Typer av fullmakt
### 18 §-fullmakt (uppdragsfullmakt)
*18 § AvtL*

En uppdragsfullmakt är en fullmakt som givits i form av ett (ofta muntligt) uppdrag av huvudmannen.

Är fullmakten inte tänkt att redogöras för tredje man är det en uppdragsfullmakt, jfr. *Skriftlig fullmakt*.

Se äv. 11 § 2 st AvtL.
### Skriftlig fullmakt
*16 § 1 st. AvtL*

En skriftlig fullmakt är en fullmakt som givits i form av ett skriftligt uppdrag av huvudmannen.

Denna form av fullmakt går att skilja från *18 §-fullmakt* av att fullmakten är tänkt att redogöras för tredje man.

Se äv. 10 § 1 st. AvtL
### Ställningsfullmakt
*10 § 2 st. AvtL*

Fullmakt som grundar sig på ett anställningsförhållande mellan huvudmannen och den fullmäktige.

Vad som utgör behörigheten fastställs i ställingsfullmakter (utöver anställningsavtalet?) av sedvänja.
## Återkallelse
För uppdragsfullmakter gäller endast att huvudmannen meddelar fullmäktigen att fullmakten inte längre är giltig.

För skriftliga fullmakter behöver huvudmannen dessutom återkalla eller förstöra fullmakten. Fullmäktigen är då tvungen att återge fullmakten.

För ställningsfullmakter återkallas fullmakten då den anställde skiljs från befattningen.