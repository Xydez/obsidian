#juridik #juridik/förmögenhetsrätt #juridik/förmögenhetsrätt/avtalsrätt 

Lagen (2005:59) om distansavtal och avtal utanför affärslokaler (distansavtalslagen) faller inom [[Speciell avtalsrätt|speciell avtalsrätt]] och reglerar avtal som ingåtts mellan konsument och näringsidkare på distans eller utanför näringsidkarens affärslokaler.

Med *distansavtal* förstås ett avtal som ingås inom ramen för ett av näringsidkaren organiserat system för att träffa avtal på distans om kommunikationen uteslutande sker på distans.

Med *avtal utanför näringsidkarens affärslokaler* förstås ett avtal som träffats då konsumenten och näringsidkaren samtidigt är närvarande på en annan plats än näringsidkarens affärslokaler.
### Ångerrätt
En konsument som ingår ett distansavtal har rätt att frånträda avtalet inom 14 dagar (2 kap. 2a, 10 §§ distansavtalslagen).

Ångerrätten börja från och med det att konsumenten mottagit varan eller avtal om tjänst har slutits. Ångerrätten kan dock som tidigast börja räkna från och med det att konsumenten fått information om sin ångerrätt från näringsidkaren.
### Formkrav för telefonförsäljning
Vid telefonförsäljning gäller särskilda regler i att om ett avtal har ingåtts via telefon måste säljaren beräfta sitt anbud i läsbar och varaktig form för konsumenten. En accept måste i detta fall komma skriftligt från konsumenten. (2 kap. 3 a § distansavtalslagen)