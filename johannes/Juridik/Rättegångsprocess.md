#juridik 

Rättegångsprocessen regleras huvudsakligen i RB.

Notera att *rättegång* betecknar hela rättsprocessen från stämningsansökan[^5] till dess att [[Domstol|domstolen]] meddelar sin dom, och alltså inte endast huvudförhandlingen.

1. Det inkommer till domstolen en *stämningsansökan* med ett *anspråk* innehållandes 1) en eller flera *yrkanden*, samt 2) en eller flera *grunder* och 3) *bevis*[^4] för att styrka anspråket.
	- I tvistemål kallas yrkande part för *kärande* och den stämda parten för *svarande*.
	- I brottmål är yrkande part en *åklagare* å statens vägnar, medan den stämda parten kallas *tilltalad*.
- \[I tvistemål är en stor del av lagstiftningen dispositiv, sett så att parterna själva bestämmer vad domstolen skall (och får) pröva. Detta innebär också att parterna har möjlighet att nå en förlikning innan rättegång inleds.[^1]\]
2. Förberedelsestadiet inleds, varpå parterna skickar in respektive handlingar till domstolen, som sedan delger motstående part detta.
3. \[I tvistemål\] vid domstols bestämmande, en muntlig förberedelse då båda parterna kallas in för att utveckla sina anspråk och tydliggöra exakt vad parterna är oense om. \[Här brukar domstolen inte sällan försöka nå en förlikning.[^2] Notera dock att detta inte är möjligt vid indispositiv lagstiftning, t.ex. frågor om faderskap.\]
4. Huvudförhandlingen inleds.
	1. Käranden framställer sina yrkanden
	2. Svaranden anger sin inställning till kärandens yrkanden.[^3]
	3. Käranden anger *grunden* för sin talan samt *utvecklar sin talan* - berättar bakgrund, kontext och liknande. Svaranden anger därefter grunden för sitt bestridande.
	4. Käranden lägger fram bevisning, vittnen, osv. Svaranden gör därefter samma.
	5. Käranden håller sin plädering (också kallat slutanförande), då denne sammanfattar sitt tycke och ofta anger rättslig grund för sin talan.
5. Rätten drar sig tillbaka för överläggning.
6. Domstolen meddelar sin dom (om talan ogillas eller bifalls).
	- Domen formuleras med *domskäl* och ett *domslut*.

[^1]: Dock endast i den mån domstolen anser svarandens medgivande vara juridiskt förnuftigt.
[^2]: Här brukar domstolen agera mellanhand och kalla in var och en och sakligt presentera motstående parts ståndpunkt.
[^3]: Här kan de även vitsorda yrkanden. Exempelvis vitsorda ett belopp som skäligt men bestrida betalningsskyldighet. Ofta görs detta för att bespara resurser.
[^4]: I Sverige tillämpas *fri bevisföring*, alltså att alla bevis får åberopas oavsett lämplighet eller felaktig tillkommelse; detta jämfört med den stereotypiska amerikanska domstolen där det alltemellanåt hörs "objection" från andra sidan salen. 
[^5]: Notera att det tekniskt sett är domstolen som utfärdar stämningen.