#juridik #juridik/förmögenhetsrätt 

Sakrätten är ett [[Förmögenhetsrätt|förmögenhetsrättsligt]] område som rör förhållandet till tredje man.

1. [[#Godtrosförvärv]]
2. [[#Tvesala]]
3. [[#Återtagandeförbehåll]]
4. [[#Köparens skydd mot säljarens borgenärer]]
5. [[#Säljarens skydd mot köparens borgenärer]]
## Godtrosförvärv
Att ha "sakrätt" innebär att att i tvisten om ett föremål ha rätt till det. Förloraren av tvisten får då istället rikta ett ersättningsanspråk mot säljaren, tjuven eller liknande.

För att köparen ska få sakrättsligt skydd mot tredje man måste ett *godtrosförvärv* ha förekommit, och för det krävs det enligt *lagen (1986:796) om godtrosförvärv av lösöre*:
1. en överlåtelse (köp eller byte, alltså inte t.ex. arv)
2. att överlåtelsen avser lösöre (och inte t.ex. pengar, jfr. *kvalificerat godtrosförvärv*)
3. att säljaren har besittning vid överlåtelsen
4. att köparen får besittning
5. att köparen var i god tro

**Exstinktionsprincipen** - En förvärvares rätt till ägande om denne är i god tro.
- Vid ett godtrosförvärv har den ursprungliga ägarens rätt i regel gått förlorad, vilket kallas att förvärvet är [[Ord och begrepp#^exstinktiva-fang|exstinktivt]] och äganderätten har exstingverats.

**Vindikationsprincipen** - En ursprunglig ägares rätt att ta tillbaka egendom utan att betala lösen.
- Det finns ett undantag från godtrosförvärv om förvärvet skett genom stöld eller rån, i vilket fall ägaren inom sex månader kan [[Ord och begrepp#^vindikation|vindikera]] egendomen.
### Lösningsrätt
Den som på grund av godtrosförvärv eller hävd har förlorat äganderätten har rätt att, inom sex månader från att ha fått kännedom om dennes innehav, få tillbaka egendomen mot lösen[^1] motsvarande köparens pris samt eventuella förbättringskostnader.

[^1]: Om ägaren har använd egendomen som säkring ska lösenbeloppet i första hand gå till dennes borgenärer.
### Hävd
Har någon med äganderättsanspråk i god tro innehaft egendomen i 10 år får han egendomen på grund av *hävd*. (4 § Godtrosförvärvslagen)
## Tvesala
Dubbelförsäljning, eller *tvesala*, är när en säljare har sålt egendom till två parter. I detta fall gäller 1 kap. 5 § HANDELSBALKEN (1736:1232):
> Säljer man tvem ett; gälde skadan åter, och den behålle godset, som först köpte.

Med "köpte" menas här den som först ingick avtalet.
## Återtagandeförbehåll
Om den ursprungliga säljaren har ett *återtagandeförbehåll* har denne rätt att återta egendomen ifall köparen inte betalat sina skulder. Detta gäller även om köparen säljer vidare egendomen, ifall dennes köpare handlat i ond tro, utan krav på lösen.

Detta gäller både i [[Köprätt|köplagen]] (54 §) och [[Konsumentköprätt|konsumentköplagen]] (7 kap. 6 § 3 st. KKöpL).
## Specialitetsprincipen
Om en sak lämnats i någon annans besittning (även vid tjänster), och denne hamnar på obestånd, har överlämnaren separationsrätt till sin sak.

Specialitetsprincipen säger dock att, för att detta ska gälla, måste saken vara individualiserad och identifierbar eller hållits avskild från annan liknande egendom (med vissa undantag för fungibel egendom).
## Borgenärsskyddet och traditionsprincipen
Borgenärsskyddet rör köparens skydd mot säljarens borgenärer.

Om en säljare i konkurs har borgenärer är köparen skyddad (har separationsrätt i säljarens konkurs) först när varan har *traderats* (den så kallade *traditionsprincipen*).[^2] Denna princip är inte lagfäst utan följer av ett e contrario-slut till *lagen (1845:50 s. 1) om handel med lösören, som köparen låter i säljarens vård kvarbliva*, som säger att köparen kan ha rätt till varan även om den inte traderats förutsatt att denne har gjort vissa formaliteter, som skriftlig form, kungörelse i ortstidning, inregistrering hos domstol, m.m. Annars har köparen likt säljarens andra borgenärer en oprioriterad fordran på säljaren.

Konsumenter är skyddade om varan märkts för kunden. (8 kap. 7 § [[Konsumentköprätt|KKöpL]])
## Säljarens skydd mot köparens borgenärer
I regel har säljaren inget skydd mot köparens borgenärer ifall köparen skulle gå i konkurs, såvida denne inte har skrivit ett återtagandeförbehåll, i vilket fall säljaren får separationsrätt i köparens konkurs.