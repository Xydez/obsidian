---
aliases:
  - Ärvdabalken
  - ÄB
  - Successionsrätt
---
#juridik #juridik/familjerätt 

## Arvsklasser
Inom arvsrätten finns tre arvsklasser.

Här finns tre arvsklasser[^1]\:
1. Istadarätt. Gäller bröstarvingar (barn -> barnbarn -> barnbarnsbarn) i nedstigande led.
2. Föräldrar och deras respektive bröstarvingar (syskon -> syskonbarn), i nedstigande led.
3. Föräldrars syskon och föräldrar (mor- och farföräldrar, mor- och fastrar, mor- och farbröder)

Endast bröstarvingar (första arvsklass) har en *laglott* öronmärkt för deras del.

Ifall alla arvsklasser är uttömda går arvet till Allmänna Arvsfonden.

[^1]: Notera att kusiner inte ärver av varandra, samt att kusiner kan gifta sig. Man kan säga att lagen har dragit gränsen för den inre familjen vid kusiner.
### Bodelning
Vid en makes död görs alltid en bodelning. Den efterlevande maken har möjligheten att begära att varje part behåller en andel av varsitt giftorättsgods (se [[Äktenskap#Bodelning#Giftorättsgods|ÄktB]]).

Därefter har den efterlevande maken förstegsrätt och ärver därmed den avlidne makens andel med *fri förfoganderätt*.[^3] Makens särkullbarn har emellertid rätt att påkalla jämkning av testamentet och få ut sin laglott omgående.

När den efterlevande maken sedan dör tillfaller dock (i regel) hälften av den efterlevande makens bo den först avlidna maken.

Vid en sambos död har den efterlevande sambon ensamrätt att senast i samband med bouppteckningsförrättningsmöte valfritt begära bodelning (vilket dödsboet alltså inte har) i vilket fall den efterlevande sambon blir dödsbodelägare.

%% Vid en makes död görs alltid en bodelning där den efterlevande maken ärver med försteg. Detta innebär att det arv som skulle gått till gemensamt barn istället går till maken. Denne får alltså bådas bodelningsandel. Särkullbarn har emellertid rätt till sin del av arvet omgående. %%

[^3]: Jämför *full äganderätt*; det är t.ex. inte tillåtet att ge bort egendomen.
## Arvslott och laglott
Den som går bort har rätt att genom testamente bestämma över 50% av respektive arvslott.

Ett undantag vid äktenskap är den *stora basbeloppsregeln*, vilket innebär att den efterlevande maken av bodelningen sammanlagt måste få ut fyra prisbasbelopp, innan resten går att testamentera bort (ÄB 3 kap. 1 § 2 st.).

Ett undantag vid samboskap är den *lilla basbeloppsregeln*, vilket innebär att den efterlevande sambon av bodelningen (som endast omfattar samboegendom[^4]) sammanlagt måste få ut två prisbasbelopp, innan resten går att testamentera bort (Sambolagen 18 § 2 st.).

Den andra hälften (laglotten) bestämmer testatorn inte över. För att få denna laglott måste dock arvingen göra ett laglottsanspråk.

[^4]: Förväxlas ej med samägd egendom, som inte kan bodelas, utan där den efterlevande sambon helt enkelt får hävda samäganderätt enligt *lagen (1904:48) om samäganderätt*. Se också *dold samäganderätt*.
## Testamente
### Upprättande
För att kunna upprätta ett testamente måste testatorn ha rättshandlingsförmåga. Denne får inte vara satt under tvång. För att skriva under testamentet måste två av testamentet oberoende vittnen med full rättshandlingsförmåga bevittna detta, samt därefter skriva under själva.

**Nödtestamente**
I nödsituation[^2] kan även ett testamente som inte uppfyller formkraven vara giltigt. Denna giltighet förfaller dock om nödsituationen upphör.

[^2]: Här menas en situation där testatorn inte har möjlighet att upprätta ett testamente som uppfyller formkraven.
### Testamentstagare
En *legatarie* är en person som får en viss uttalad egendom, exempelvis en bil, ett hus, eller ett penninglegat om en viss summa pengar. En legatarie har inte rätt att bestämma över dödsboet.

En *universell testamentstagare* är en person som får en viss andel av dödsboet. Denne blir då en dödsbodelägare och får rätt att deltaga i dödsboets förvaltning.

I testamentet kan även anges om
- personen har fri förfoganderätt eller full äganderätt,
- egendomen räknas som enskild egendom eller giftorättsgods.

Vid testatorns bortgång måste de legala arvingarna delges testamentet. Från och med att envar delgivits har denne 6 månader (klanderfrist) att väcka klandertalan i tingsrätt. Grund för klandertalan är att begära ut laglott, eller anse testamentet såsom ogiltigt.

> [!example] Exempel
> Ett tidigare testamente gäller det i den mån det är tillämpligt även om senare testamente skrivs, ifall det senare inte upphäver det förra.

> [!example] Exempel
> Om en testamentstagare inte skriver under att de har delgivits testamentet, så måste man tills slut skicka polisen för att delge denna. Detta för att klanderfristen ska börja.
### Bouppteckning
Efter dödsfallet ska bouppteckning förrättas av dödsbodelägarna[^5]. Bouppteckningen ska innehålla den dödes tillgångar och skulder. Denna blir sedan en legitimitetshandling som styrker vilka som är rätt dödsbodelägare och vad som finns i boet.

[^5]: Om en dödsbodelägare är minderåriga skulle vårdnadshavare företräda denne, men eftersom denne i regel själv är dödsbodelägare föreligger en intressekonflikt, varför en god man ska utses åt den minderårige. Den goda mannen får inte avstå från arv.
### Arvskifte
Ett arvskifte behöver göras om det finns fler än en person som ska erhålla sitt arv omgående.

Vid ett arvskifte sker (likt vid äktenskapsskillnad) en lottläggning.
