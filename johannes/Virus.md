#biologi #biologi/virologi

Virus[^1] är biologiska enheter[^2] utan ämnesomsättning som därmed är parasitiskt beroende av andra celler för att reproducera.

De minsta virusen är bara 20 nm i storlek, det vill säga mindre än en [[Ribosomer|ribosom]].

Virus består i grund av en [[Nukleinsyror|nukleinsyra]] (antingen DNA eller RNA) omgiven av ett proteinskal[^3] (*kapsid*) och ibland ett membran (i så fall kallat ett *höljevirus*, annars ett *naket virus*).

## Invasion
Virus fungerar genom att föra in sin nukleinsyramolekyl i en levande cell (värdcell) och därmed omprogrammera den att producera nya virus.

Virus har i regel proteinutskott som binder till cellspecifika proteiner (\[exempelvis\] receptorer) på värdcellens yta.

**Höljevirus** fungerar så att, när viruset binder till cellen, smälter höljet samman med cellmembranet och släpper lös viruset.

**Bakteriofager** skjuter istället in nukleinsyran genom membranet som när en spruta töms.
## Förökning
Om viruset innehåller **[[Nukleinsyror#DNA|DNA]]** replikeras de på samma sätt som cellens egna gener. Dessa virus kallas *DNA-virus*.

Om viruset innehåller **[[Nukleinsyror#RNA|RNA]]** finns det två sätt:
1. Virusets RNA transkriberas till mRNA som sedan både translateras till proteiner och används som mall för nytt virus-RNA. Dessa virus kallas *RNA-virus*.
2. Virusets RNA kopieras till DNA med *omvänd transkription* genom enzymet *omvänt transkriptas*. Dessa virus kallas *retrovirus*.

Virus som bär på eller transkriberar DNA kan ibland införlivas med cellens DNA och därmed replikeras med cellen under cellcykeln. Dessa virus kallas *provirus*.
## Viruset tar sig ut
Vissa virus tar sig ut genom att de får cellen att brista.

Andra virus tar sig ut genom *knoppning*, vilket är att de omger sig av cellmembran och därefter sprider sig till andra celler.


[^1]: Av latin *virus* 'gift'
[^2]: Huruvida de må räknas som organismer eller inte är omdebatterat
[^3]: Ibland i form av en ikosaeder