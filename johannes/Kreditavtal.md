#juridik #juridik/förmögenhetsrätt #juridik/förmögenhetsrätt/avtalsrätt 

Lån är i äldre benämning strikt något där samma vara måste återlämnas, till skillnad från *försträckning* som innebär ett lån där inte nödvändigtvis samma objekt som utlånades måste lämnas tillbaka.

Ett kreditavtal kommer ofta till uttryck i ett *skuldebrev* (*revers*).

För krediter mellan två näringsidkare eller två privatpersoner finns några få regler i *lagen (1936:81) om skuldebrev*.

För krediter mellan privatperson och näringsidkare finns lagstiftning i *konsumentkreditlag (2010:1846)* (KKrL). Lagen ställer krav på att näringsidkaren ska agera i enlighet med god kreditgivningssed och ta tillvara konsumentens intressen (6 § KKrL). Det finns även krav på en kreditprövning och skyldighet att undersöka om konsumenten har förutsättningar för att återbetala krediten (12 och 12 a §§ KKrL).

Konsumenten har ångerrätt inom två veckor från det att avtalet slutits (21-25 §§ KKrL).

Näringsidkaren har rätt att begära förskottsbetalning vid konsumentens dröjsmål av avbetalning, förutsatt att konsumenten fyra veckor efter varsel inte betalat det förfallna beloppet (inklusive ränta).

Vid kreditavtal är det vanligt med [[Pantsättning|pantsättning]] och [[Borgen|borgen]].