#kemi #kemi/organisk-kemi 
## Strukturisomeri
Att två ämnen är strukturisomerer innebär att summaformeln är densamma men att atomerna är bundna på olika vis. Exempelvis finns det [45 isomerer](https://sv.wikipedia.org/wiki/C6H12O6) för $\ce{C6H12O6}$, däribland glukos, galaktos m.fl.
## Stereoisomeri
Stereoisomeri innebär att ordningen av bindningarna är densamma, men att molekylerna ändå är olika ordnade i rymden. Detta kan antingen vara på grund av *geometrisk isomeri*, eller *optisk isomeri*.
### Geometrisk isomeri
Geometrisk isomeri (eller cis-trans-isomeri) innebär att molekylen har olika vridning runt dubbelbindningar. Till skillnad från enkelbindningar som kan vrida sig fritt runt sin axel, är dubbelbindningar låsta; om huvudkolkedjan fortsätter åt samma sida på båda sidorna är det en cis-isomer (betecknad Z, av ty. *Zusammen*, tillsammans), annars en trans-isomer (betecknad E, av ty. *Entgegen*, emot).

![[Cis- och trans-isomerer.png]]
### Optisk isomeri
Optisk isomeri innebär att en molekyl har en eller flera så kallade *kirala* atomer. Varje kiral atom har två spegelvända konfigurationer som den kan vara i; antingen en vänsterhänt konfiguration - betecknad (S), av lat. *Sinister*, vänster - eller en högerhänt konfiguration, betecknad (R), av lat. *Rectus*, höger. Varje form kallas för en *enantiomer.*

![[Optisk isomeri.png]]

Kirala atomer identifieras entydigt genom att de är bundna till fyra olika grupper. Exempelvis kan man se att [D-glukos](https://sv.wikipedia.org/wiki/Glukos) (icke-cyklisk) har fyra kirala atomer.
