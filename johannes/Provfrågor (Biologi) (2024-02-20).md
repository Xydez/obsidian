https://ehinger.nu/undervisning/kurser/biologi-2/gamla-prov/cellbiologi/prov-2014-02-26-i-cellbiologi.html

## Del I. Frågor som bara kräver ett kort svar (ett ord eller 1-2 meningar)
1. Vad innebär det att en virusinfektion är lysogen? (1/0/0)
	- En lysogen (latent) infektion innebär att viruset införlivas med värdcellens eget DNA och avvaktar, tills värdcellen "stressas" varpå viruset aktiveras och går in i en lytisk fas.
2. Varför bildar bakterier sporer? (1/0/0)
	- För att gå in i dvala i extrema miljöer.
3. En del bakterier kan bilda s.k. F-pili. Vad används dessa till? (1/0/0)
	- Utväxla plasmider
## Del II. Ringa in de rätta alternativen.
Vilka tre av följande påståenden om arkéer och bakterier är korrekta? (1/1/0)

1. Varken arkéer eller bakterier har någon cellkärna.
	- **Rätt**.
2. En del bakterier har en cellvägg som består av cellulosa.
	- **Fel.** Bakterier kan ha en cellvägg, men då består denna inte av cellulosa.
3. Termoacidofila arkéer lever i miljöer där det är mycket varmt och lågt pH.
	- **Rätt**. Det ser man på namnet.
4. Arkéer är troligen närmare släkt med eukaryoter än med bakterier.
	- **Rätt**.
5. Alla bakterier är heterotrofa organismer.
	- **Fel**. Det finns t.ex. autotrofa bakterier i havet.
6. De eukaryota cellernas mitokondrier har troligen sitt ursprung i någon form av arké.
	- **Fel**. Man tror att den kommer från bakterier, inte arkéer.

Vilka tre av följande påståenden om eukaryota celler är korrekta? (1/1/0)

1. Endast eukaryota celler (och inte bakterier eller arkéer) kan ha mitokondrier.
	- **Rätt**. Eftersom mitokondrien härstammar från en bakterie kan den knappast få plats i en.
2. Endast djurceller (och inte växtceller) kan ha mitokondrier.
	- **Fel**. Även växtceller behöver ju förbränna glukos.
3. Eukaryota cellers flageller fungerar som en propeller som driver fram cellen.
	- **Rätt**. Exempelvis spermier.
4. Kloroplaster finns bara hos eukaryota celler.
	- **Fel**. Bakterier i t.ex. sjöar kan bedriva fotosyntes och har därmed också kloroplaster.
5.  De eukaryota cellernas ribosomer sitter huvudsakligen på det sträva endoplasmatiska nätverket (ER).
	- **Rätt**. Det är just därför det är strävt.
6. Innehållet i peroxisomerna utsöndras oftast via exocytos.
	- **Fel**. De bryter ju ner fettsyror, varför skulle de släppa ut innehållet?

Vilka tre av följande påståenden om cellens endomembransystem är korrekta? (1/1/0)

1. I det släta ER bildas många av cellens lipider.
	- **Rätt**.
2. I det släta ER sitter många enzymer med nedbrytande funktioner.
	- **Rätt**.
3. I det släta ER märks och paketeras proteiner för vidare transport ut i och ut ur cellen.
	- **Fel**. Detta sker i Golgiapparaten.
4. I Golgiapparaten lagras bl.a. kalciumjoner, som behövs som signalämne.
	- **Fel**. Kalciumjoner lagras i SER.
5. Lysosomernas största uppgift är att ta hand om syreradikaler eller väteperoxid ($\ce{H2O2}$) som bildas i cellerna.
	- **Fel**. Detta skulle snarare vara peroxisomerna.
6. Lysosomer innehåller enzymer som kan bryta ner näringsämnen som cellen tar upp.
	- **Rätt.**

Vilka tre av följande påståenden om cellskelettet är korrekta? (1/1/0)

1. Under mitosen separeras systerkromatiderna från varandra med hjälp av mikrotubuli.
	- **Fel**. Detta är aktintrådarnas jobb.
2. Mikrofilament (aktintrådar) är en viktig beståndsdel i muskelceller, och medverkar till att musklerna drar ihop sig.
	- **Rätt**. Aktintrådar och myosinfilament.
3. Intermediära filament gör att encelliga organismer kan förflytta sig med s.k. amöboid rörelse.
	- **Fel**. Detta görs av mikrotubuli.
4. Intermediära filament bidrar till strukturen i en cell, och håller exempelvis organeller på plats.
	- **Rätt**. Synnerligen nära cellkärnan.
5. Mikrotubuli består av hoptvinnade buntar av fiberproteiner, som i sin tur kan vara keratin.
	- **Fel**. Detta är de intermediära filamenten.
6. Aktintrådar kan fungera som ”räls” längs vilka organeller kan förflyttas.
	- **Rätt**. Detta görs genom motorprotein.

Vilka tre av följande påståenden om glykolysen och citronsyracykeln är korrekta? (1/1/0)

1. Glykolysen äger rum i den eukaryota cellens cytoplasma.
2. Vid glykolysen bildas bl.a. pyruvat (pyrodruvsyra).
3. I glykolysen bildas stora mängder ATP.
4. I citronsyracykeln oxideras oxalättiksyra (oxalacetat) till koldioxid och vatten.
5. Citronsyracykeln äger rum inne i mitokondrien.
6. I citronsyracykeln bildas den största mängden ATP i hela cellandningen.  
	
Vilka tre av följande påståenden om virus är korrekta? (1/1/0)
1. Virus har aldrig någon egen metabolism.
2. Virus måste alltid ta sig in i en cell för att kunna föröka sig.
3. Det är numera helt klarlagt att virus uppstått genom s.k. retrograd evolution.
4. Det finns virus som bara består av en nukleinsyra, och inte har något skyddande proteinhölje.
5. Virus som infekterar bakterier är ofta membranförsedda.
6. Virus som inte har något membran kan ta sig in i cellen genom endocytos.  