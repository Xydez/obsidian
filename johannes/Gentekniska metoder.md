#biologi #biologi/genetik
## Restriktionsenzymer
Ett *restriktionsenzym* är ett [[Enzym|enzym]] som känner igen en specifik sekvens av baspar och klipper av [[Nukleinsyror#DNA|DNA]]-spiralen där. Efter att man har tillämpat enzymet får man flera sönderklippta *restriktionsfragment* (vars antal beror på hur vanlig sekvensen är) som går att skilja isär med [[Gelelektrofores|gelelektrofores]].

![[Restriktionsenzym.png]]

Restriktionsenzymer kan antingen klippa rakt (som Hpa I), eller diagonalt (som EcoR I), i vilket fall det sägs att strängen har *klistriga ändar*.
## Identifiering
Om en mutation har skett i DNA-strängen där ett restriktionsenzym skulle klippa kommer den inte klippa där eftersom sekvensen är annorlunda, och därmed blir även längden på strängen annorlunda. På detta vis kan man i regel se om det har skett en mutation eller annars upptäcka olikheter på ett ställe baserat på längden av strängen. Denna metod kallas Restriction Fragment Length Polymorphism ([RFLP](https://en.wikipedia.org/wiki/Restriction_fragment_length_polymorphism)).
## Ändring av genom
Om man med ett enzym klipper en sträng så att den får klistriga ändar kan man sedan sätta in en annan sträng som har *komplementära klistriga ändar*, och på så sätt modifiera genomet.

**Vektorer**
En *vektor* är inom genteknik någonting som kan föra DNA in i en levande cell. Detta kan exempelvis vara en plasmid vars DNA delvis har ändrats.

**Modifiering av bakterier**
Först modifierar man med ett restriktionsenzym en plasmid som får vara vektor. Sedan införlivas plasmiden med behandling i bakterier. Bakterielösningen späds ut, och sprids sedan ut på agarplattor. Man låter bakterierna bilda kolonier och undersöker sedan dem för att se om det önskade ämnet bildas.

För att säkerställa att enzymet fungerat brukar man förse plasmiden man utgår ifrån med en gen som bildar blå färg på just det ställe som planeras att byta ut. När man sedan studerar bakterierna kommer de med blå färg vara de som misslyckats att modifieras.

När man sedan har bekräftat att genen fungerar brukar man låta bakterien förökas och på så sätt klona genen.
