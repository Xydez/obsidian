---
aliases:
  - Andningssystemet
---
#biologi #biologi/fysiologi 

Respirationssystemet (eller andningssystemet) är inom [[Humanfysiologi|fysiologi]] det system djur använder sig för att inta syre och utbyta gas. I de flesta organismer, inklusive människan, behövs syre i [[Andningskedjan|andningskedjan]] för att tillverka ATP.

**Gasutbyte**
Gasutbytet sker genom diffusion av syrgas löst i vatten, vilket innebär att även landlevande organismer behöver fuktiga celler i andningsorganen.[^1] Eftersom cellerna måste vara fuktiga och exponerade (och därför inte kan täckas av kraftiga epitelceller) skulle de om de var utåtriktade förlora för mycket vatten genom avdunstning - därför har de flesta landdjur andningsorgan inuti kroppen.

**Luftvägarna**
Luftstrupen förgrenas i två luftrör (*bronker*; en till vardera lunga) som i sin tur förgrenas till mindre *bronkioler*. Bronkiolerna leder sedan till slut till lungblåsor (*alveoler*; varje alveol är ca. 0,1-0,2 mm i diameter).

Vid sidorna av halsen sitter även *tonsilierna* (halsmandlarna) som deltar i kroppens immunförsvar (se [[#Sjukdomar#Halsfluss|halsfluss]]).

**Funktion**
Luften transporteras via näs- eller munhåla ner i svalget, sedan i luftstrupen och genom bronkerna.

Cilier sitter längs luftvägarna och transporterar slem med partiklar därifrån till svalget där de sväljs ner.

Syret absorberas i [[Lunga|lungorna]] som kopplas till [[Kardiovaskulära systemet|blodkärlssystemet]] som förser resten av kroppen med syre. Diffusionen sker genom att luften har en högre koncentration syre än blodet, medan blodet har en högre koncentration koldioxid än luften.

Nästan allt syre som utvunnits binds till [[Hemoglobin|hemoglobinet]] i de [[Blodkropp|röda blodkropparna]].

**Andningsmekanism**
Inandningen sker genom att flera muskler kontraheras. När diafragman (mellangärdet), som finns mellan brösthålan och bukhålan, kontraheras dras botten på lungan ner och bröstkorgen vidgas. Andra muskler fäster i revbenen och lyfter bröstkorgen utåt.

När lungan vidgas uppstår ett undertryck och luft sugs in.

Volymen av ett normalt andetag kallas *andetagsvolym* och är cirka 500 ml. Maximala volymen av ett andetag kallas *vitalkapacitet* och är cirka 4000 ml.

**Reglering**
Andningsrytmen regleras av nervsystemet - i hjärnan huvudsakligen av andningscentrum i hjärnstammen. Vid ett lägre pH i blodet (som orsakas av den kolsyra som resulterar av cellandningen) ökar andningsrytmen. Även blodets syre mäts av och påverkar andningsrytmen.


[^1]: Mindre djur kan andas genom huden, men över en viss storlek funkar detta inte eftersom ytan ökar i kvadrat medan volymen (antalet celler som måste försörjas) ökar i kubik. Notera också att denna diffusion bara fungerar över mycket korta avstånd (<1 mm).

## Sjukdomar
Infektioner i luftvägarna är rätt så vanligt eftersom det är relativt enkelt för mikroorganismer att ta sig in.
### Halsfluss
Halsfluss (*tonsilit*) innebär infektion av tonsilierna, och behandlas ofta med antibiotika.
### Lunginflammation
Lunginflammation börjar ofta som en övre luftvägsinfektion, och uppstår när virus eller bakterier infekterar lungan vartefter en inflammation uppstår där vätska passerar över från blodet till alveolerna.
### Kroniskt obstruktiv lungsjukdom (KOL) och emfysem
KOL är en sjukdom som ofta drabbar rökare eftersom rökningen förstör de cilier som transporterar bort mikroorganismer och slem, vilket leder till att luftrören blir inflammerade och fylls med slem.

Med tiden bryts väggarna mellan alveolerna ner och hålrummen blir större och större samtidigt som väggarna förtjockas. Båda dessa leder till att lungans effektivitet minskar kraftigt - ett tillstånd som kallas *emfysem*.

Tillståndet leder i vissa fall till att patienten behöver syrgas för att överleva.
### Bronkit
Bronkit är ett tillstånd då stora mängder slem fastnar i halsen, vilket minskar gasutbytet och ökar infektionsrisken. Hos rökare kan kronisk bronkit ske då tjära och annat i cigaretterna leder till att cilierna i halsen som viftar upp slemmet slutar fungera. Rökhostan är vanligare på morgonen eftersom hostreflexen är mindre påtaglig under sömnen. På sikt kan detta leda till emfysem.
### Kolmonoxidförgiftning
Kolmonoxid binder ungefär 200 gånger starkare till hemoglobin än syre gör. När molekylen har bundit släpper den i regel inte, vilket får en blockerande effekt. Det räcker med att blodets kolmonoxidhalt är 0,1 % för att blockera 50 % av hemoglobinet.

Hos rökare kan mängden blockerad hemoglobin uppgå till 50%.

Kolmonoxidförgiftning kan i viss mån behjälpas genom andning av ren syrgas.