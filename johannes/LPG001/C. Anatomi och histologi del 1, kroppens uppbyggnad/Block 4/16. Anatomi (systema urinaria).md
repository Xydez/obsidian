## Njure
Njure (lat. ren, pl. renes)

Filtrera hela blodvolymen flera gånger per dygn.
- Utsöndra salter, joner, metaboliter, ev. kemikalier och överskottsvatten. (Homeostas)
- Behålla viktiga ämnen
- Styra pH (balans mellan syra/bas)
- Reglering av blodtryck!
- Bidra till aktivering av D-vitamin
- Bilda EPO: hormon för erytrocytproduktion i benmärg

Delar:
- *ren (pl. renes)* - njure
- *ureter* - urinledare
- *vesica urinaria* - urinblåsa
- *urethra* - urinrör

Njurarna är retroperitoneala (dvs. utanför bukhinnan) placerade dorsalt vid L1-L3. De skyddas av perirenalt fett, och därefter omgärdade av varsin bindvävsfascia (Gerotas fascia), som dessutom möts samman i mitten.

> Peritoneum är en serös hinna likt hjärtsäcken.

Njurens cortex går även in mellan pyramides renales, vilka i sin tur utgör njurens medulla.

Njurens medulla består av flera pyramider, kallade pyramides renales. Botten av pyramiden kallas papilla renalis. Runt spetsen går en kalk (bägare) vid namn *calyx renalis* (pl. calyces renales). Calyces renalis går sedan igenom *pelvis renalis* (njurbäcken) för att mynna ihop till *ureter*.

**Hilum renale**
Njurarna har utöver uretern a. renalis (övre) som går ut från aorta abdominalis, och v. renalis (nedre) som går in i v. cava inferior. Området där dessa tre mynnar ut benämns *hilum renale*.

A. renalis delar sig i flera aa. arcuata som går som bågar runt pyramides renales. Från varje a. arcuata utgår flera arterioler utåt. Varje arteriol ingår i ett nefron.

**Nefron**
Afferent arteriol löper in i Bowmans kapsel (i kortexen) och bildar ett *glomerulus* (kärlnystan), för att sedan löpa ut genom en efferent arteriol.

> Produceras 120-150 liter primärurin per dygn.

> Produceras 1-2 liter sekundärurin per dygn.

Från Bowmans kapsel löper en *proximal tubulus*, som löper in i märgen (medulla) genom en smal del benämnd *Henles slynga*, för att sedan gå tillbaks i barken (cortex) in i en *distal tubulus* och sedan gå ihop i ett samlingsrör. Samlingsröret går sedan ut genom papilla renalis till calyx renalis ut i ureter. 

Ureter löper mycket diagonalt in i urinblåsan (vilket bildar ett slags naturlig backventil, då urinblåsan pressar ut mot väggen).

I vesica urinaria löper alltså två uretrar in. Det går att markera en triangel (*trigonum*) mellan de två öppningarna för uretärerna (ostium ureteris dx. et sin.) och mynningen för urinröret (ostium urethrae internum). I denna triangel finns särskilda celler som detekterar tryck, etc.

*Miktion* (blåstömning) sker genom att *m. sphincter urethrae* (glatt muskel) slappnar av. Dessutom kontraherar detrusormuskeln (som går längs väggen av blåsan) vilket pressar ut urinet.

> Hos kvinnor är urethra betydligt närmre anus, vilket ökar risken för urinvägsinfektion. Dessutom är urinledaren betydligt kortare (~5 cm) än män (15-20 cm).

> Hos kvinnor delas urethra in i pars proximalis et distalis.

> Hos män finns *pars prosthatica*, *pars membranacea* och *pars spongiosa*, som till sist löper ut i ostium urethrae externum.

## Manliga UG
Manliga urogenitalia (systema urogenitalia masculina?).

Funktion:
- Produktion av spermier (optimal temperatur 34-35°C)
- Transportsystem som ger skydd för spermierna
- Konstruktion för att föra in spermierna i vagina

Delar:
- scrotum (pungen)
	- produktionslokal, temperaturen blir svalare eftersom de hänger utanför kroppen
- testis (testikel)
	- placerad i scrotum
- epididymis (bitestikel)
- funiculus spermaticus (sädessträngen)
- ductus deferens/vas deferens (sädesledaren)
- penis

> **Embryologi**
> Fram till vecka 7 ser UG ungefär likadan ut (både manliga och kvinnliga delar). Vid vecka 7 finns för män med en Y-kromosom en transkriptionsfaktor som börjar bilda sertoliceller, som bildar AMH (anti Mullerian hormone) fram till vecka 8. För kvinnor bildas istället i vecka 7 de första riktiga äggcellerna (oocyterna).

**Scrotum**
Två halvor (gonader?), med en hudås (*raphe scroti*) under vilket en skiljevägg, *septum scroti*, finns.

Runt scrotum finns en glattmuskel, *tunica dartos*, som reagerar på kyla genom att kontrahera och bevara värme. På motsatt vis slappnar den av vid värme.

> FSH stimulerar produktion av spermier?

> LH stimulerar leydig/lejdig/läjdigs celler att producera testosteron.

På insidan omges testis även av m. cremaster med fascia.

Testis är cirka 3-4 cm i höjd. På ovan finns epididymis (bitestikeln) och därefter ett gångsystem där spermien åker ut. Dessutom nerver, ett lymfkärl, a. testicularis samt ett venplexus (nätverk av flera vener).

Spermierna bildas i tubuli seminiferi, ett nätverk av gångar som löper samman i *rete testis*, där de fortsätter till epididymis. Epididymis har en corpus och en cauda där spermierna löper ut i (?:) ductus deferens(sädesledaren).

Testis är omgivet av tunna serösa hinnor (inifrån ut): *tunica albuginea* och *tunica vaginalis*.

> **Embryologi**
> Tunica vaginalis är en rest från bukhinnan. Under embryologin bildas testis i buken för att sedan färdas nedåt.

Sädessträngen (funiculus spermaticus) innehåller ductus deferens, a. testicularis m.fl.

**Bålväggen och prostata**
Funiculus spermaticus löper genom bålväggen i *canalis inguinalis* (inguinalkanalen). I vardera ände finns *anulus inguinalis*.

> I området där funiculus spermaticus löper finns portar. Vid akut buksmärta kan man därför palpera efter bråckportar (vad är detta?).

Efter att funiculus spermaticus har löpt igenom bålväggen slutar den, medan vas deferens svänger och fortsätter medialt mot *vesicula seminalis (dx. et sin.)* (sädeskörteln) där de blandas med *semen* (sädesvätska) som innehåller proteiner.

Därefter löper de in i *ductus ejaculatorius* inuti *prostata* och löper samman med urethra. Efter detta finns två körtlar, glandulae bulbourethrales, som tillför ytterligare ämnen.

**Penis**
Fyra delar:
- radix penis (penisrot)
- corpus penis
- preputium (förhud)
- glans penis (ollon)

Genom hela penis löper två parallella *corpora cavernosa* (svällkroppar) som omringar a. cavernosa. Ventralt (på undersidan) om dessa finns *corpus spongiosum* som innehåller urethra. Dorsalt finns två nerver och artärer på vänster och höger sida, samt en ytlig och djup ven.

> Corpus spongiosum har också några svällkroppar, men inte alls lika mycket.

> Vid sexuell stimulering fylls framförallt corpora cavernosa med blod. Detta benämns erektion.
## Kvinnliga UG
Organa genitalia feminina

Funktion:
- Ett ägg skall mogna och släppas loss varje månad
- Ägget ska transporteras till livmoder och bäddas in i väggen om det är befruktat
- Vid befruktat ägg ska livmodern vara en gynnsam miljö för ett foster
- Driva ut ett barn vid förlossning
- Stöta ut icke-befruktat ägg
- Spermier behöver kunna ta sig in till ägget (men hålla ute annat, t.ex. skadliga mikroorganismer)

Delar:
- ovarium - äggstock (gonad = könskörtel)
- tuba uterina - äggledare
- uterus - livmoder (förväxlas ej med ureter/urethra)
- vagina - slida
- vulva - samlingsterm yttre genitalia
- mammae - bröst (se annan föreläsning)

### Ovarium
> **Embryologi**
> I vecka 7 bildas de första riktiga äggcellerna (oocyterna), alla cirka 400 st bildas redan här och kommer sedan mogna ut en för en under total fertil ålder (12-50 års ålder). Detta är en förklaring till varför problem kan uppstå då man skaffar barn vid högre ålder - äggen är alltså äldre. Från vecka 7 bildas även de Müllerska gångarna, som blir äggledare.

FSH stimulerar en oocyt (äggcell) till att börja mogna inuti en follikel (äggblåsa), som fortsätter mognaden under påverkan av östrogen.

LH stimulerar sedan själva ägglossningen, och underhåller gulkroppen (som i sin tur bildar östrogen och progesteron).

A./v. ovarica leder till ovariet där äggen finns. Ovariet sitter fast i uterus med lig. ovarii proprium.

Äggstocken ser i änden ut lite som en "anemon", och har flera tentakler, *fimbriae*, som går runt ovariet. Fimbriae vidrör dock aldrig ovariet, utan det finns ett mellanrum. Ägget släpps ut i detta mellanrum, varpå fimbriae fångar in ägget som sedan förs in i infudibulum tubae (stjälk) och sedan genom ampulla tubae uterinae (där befruktningen huvudsakligen sker). Härefter finns *isthmus* (hals) som leder den till *pars uterina* (tuba) precis innan uterus.

> Extrauterin graviditet (*utomkvedshavandeskap*, till *kved* livmoder) innebär att ägget efter befruktningen gräver ned sig utanför uterus. Vanligast är att det sker redan i äggledaren. 
### Uterus
> Om patienten inte är gravid krävs bimanuell palpation för att palpera.

Delar:
- Fundus
- Corpus
- Isthmus (hals)
- Cervix (livmoderhalsen), buktar ned i vagina
- Portio (livmodermunnen) i mitten av cervix
- Vagina, muskelrör mot utsidan

> HPV kan leda till cervixcancer för kvinnor, men även mun- och analcancer för män.

> **Uterus storlek**
> Uterus storlek varierar genom livet. Krymper efter födseln (moderns hormoner försvinner). Växer sedan med pubertet. *Nullipara*, inga förlossningar. Vid *para* (har förlossat) växer den ytterligare. Postmenopausal uterus krymper återigen.

> TODO: "symfysen" vad är detta?

Uterus är oftast anteflekterad (framåtböjd) över urinblåsan.

Tre lager
- *endometrium*, med endotelceller och slemhinna
- myometrium (glattmuskelceller, jobbar i samband med och efter förlossning)
- perimetrium

Inför menstruation växer endometriet för att försörja ett befruktat ägg. Om ägget inte är befruktat kommer denna tillväxt dock stötas av tillsammans med obefruktat ägg vid menstruation.

### Vagina och vulva
Måste vara möjlig för penis att föras in, men samtidigt hålla ute skadliga mikroorganismer.

Vagina är koloniserad av *lactobacilli*, som sänker pH och därmed håller ute andra skadliga mikroorganismer.

Delar:
- mons pubis (venusberget), hårbeklädd övre del
- labia majora (yttre blygdläppar), hårbeklädda
- labia minora (inre blygdläppar), icke-hårbeklädda; utsidan är hud medan insidan är slemhinna

> **Mödomshinnan**
> Hymen (slidkrans) är slemhinneveck som går runt vagina. Denna brukar tillbakabildas något under puberteten. Det finns olika varianter av denna, varav vissa täcker vaginan och andra inte. (Är det just fem varianter?)

Vestibulum (hall) är det gemensamma området för både vagina och ostium urethrae.

Klitoris är en svällkropp ovanför vestibulum som vid stimulering kan bli något erigerad.

> Klitoris och penis har en något liknande form, fastän de har vitt skiljaktiga proportioner.