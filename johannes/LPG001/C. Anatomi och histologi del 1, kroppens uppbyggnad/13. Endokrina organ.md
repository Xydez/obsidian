## Översikt
> "Använd latinska namn"

systema endocrinum = endokrina systemet
tyreoidea = sköldkörtel
pankreas = bukspottskörtel

endokrin = via blodet

System av flera körtlar och spridda celler, som producerar och frisätter hormoner via blodet. Hormoner kan vara proteiner, peptider, steroidhormon och neurotransmittorlika substanser.

Till skillnad från exokrina körtlar, som *utsöndrar* via en utförsgång, saknar endokrina körtlar utförsgång. Istället *insöndrar* de, till blodcirkulationen eller lokalt. Har därför ofta mängder med fenestrerade kapillärer.

Varje hormon söker upp en receptor på sin målcell.

Hormonreglering sker m.h.a. positiv och negativ feedback (oftast negativ).

Den negativa feedbacken behöver inte alltid vara ett bromsande hormon - det kan också vara att körteln själv känner att mängden hormon är för mycket. 
## Endokrina organ
### Hypofysen
Hypofysen (glandula pituitaria, hypophysis cerebri) ligger i en grop i os sphenoidale, inferiort om hypotalamus och inferiort om chiasma opticum (synnervskorsning, dvs. där de två synnerverna korsar). Gropen kallas sella turcica (turkiska sadeln).

Hypofysen har
- en främre lob, **adenohypofys**, (körtelhypofys, lobus anterior - hormonproduktion och -frisättning), och
- en bakre lob, **neurohypofys** (lobus posterior)

> "follikel" = vätskefylld blåsa
#### Adenohypofys
Har tre delar:
- pars tuberalis (tuben som omgärdar lobus posterior),
- pars distalis (kulan) och
- pars intermedia (en mellandel mot lobus posterior, innehåller folliklar med kolloid, ett karakteristikum, ser ut som ett par färgblobbar)
	- Rester från Rathkes ficka, en struktur under embryoutvecklingen

Adenohypofysen ser starkt rosafärgad och kaotisk ut i Htx/Eosin.

Funktioner är:
- Hormonproduktion
- Endokrin signalering

Många fenestrerade kapillärer, samt bindväv som omgärdar kluster. Inuti klustren kan vi se celler med runda cellkärnor och många granula.

Finns många basofila och celler (blåa i Htx/Eosin) som producerar hormon:
- ACTH = Adrenokortikotropt hormon
	- Ska till binjurarnas kortex (adrenes/adrenal gland = binjure, kortiko- = cortex)
- TSH = Thyroideastimulerande hormon
	- Aktiverar sköldkörteln
- FSH = Follikelstimulerande hormon, LH = Luteiniserande hormon (gulkroppshormon)
	- Ska till ovarier, äggstockar och testiklar (finns även hos män, kan stimulera produktionen av spermier.)

Finns även acidofiler/eosinofiler, som producerar hormon:
- GH - "Growth hormone", tillväxthormon (somatotropt hormon), framförallt tillväxt av rörben och muskler
- PRL - Prolaktin - mjölkbildande hormon

En tredje typ av cell, kromofob (cellkärna utan färg), med *okänd funktion*.

**Neuroendokrin signalering**
Hypothalamus signalerar till hypofysen.

Nervceller går från hypothalamus via axon till en synaps runt pars tuberalis, där hormon (neurotransmittor) sedan insöndras i ett omgivande kapillärnät. Kapillärerna går samman till hypofysens portaven, som sedan går ut i ytterligare ett kapillärnät runt adenohypofysen, där neurotransmittorerna plockas upp i målceller på hypofysen och i sin tur stimulerar produktion av ett annat hormon.

Kapillärnätet går ut ur adenohypofysen och bär med sig hormonerna som insöndrats.
#### Neurohypofys
Funktion:
- hormonfrisättning, ingen produktion
- neuroendokrin signalering enbart
- *infundibulum* (stjälk, den som pars tuberalis omgärdar), pars nervosa
- Ser mer jämn, slät och blek ut

Frisätts två hormon (produceras i neuron i hypotalamus, neuroendokrin signalering):
- Oxytocin (välbefinnandehormon, myshormon)
	- dels välbefinnande
	- dels orsakar glattmuskelkontraktion av uterus vid förlossning - positiv återkoppling, samt myoepiteliala celler i bröstkörtel för att klämma ut mjölk)
- Vasopressin/ADH (antidiuretiskt hormon, diures = urinproduktion)

**Utseende i mikroskop**
Stråkigt utseende, många axon som löper runt), blodkärl.

Herring bodies, lagringsutrymme för neurotransmittorer på axonet strax innan axonterminalen. Ser ut som något större områden av lite mer färgning.

Finns även små avlånga pituicyter (egentligen gliaceller).
### Tallkottskörteln
Tallkottskörteln (corpus pineale), även kallad *epifysen*, är en körtel som sitter posteriort.

Producerar melatonin vid avsaknad av ljus (genom signaler från retina). Melatonin styr dygnsrytmen.

**Utseende**
Stora mörka svarta fläckar, ser ut som att någon har spillt bläck på snittet. Dessa är utfällningar av kalciumfosfatsalt; kallas för hjärnsand (corpora arenacia), mängden ökar med åldern.

Två speciella celler:
- Pinealocyter, som producerar melatonin.
- Astrocyter (en typ av gliacell) - ser ut som avlånga lite mer bleka cigarrer

Också, många kapillärer.
### Sköldkörteln
Glandula thyroidea (Från grek. *thyroidea* sköld) sitter strax under cartilago thyroidea vid sköldbrosket (Adamsäpplet), runt halsgropen. "Kramar" ventrala trachea. Omringad av bindvävskapsel.

Har två lober, lobus dx. et sin.

**Utseende i mikroskop**
Sköldkörteln har flera folliklar omringade av ett enkelskiktat kubiskt epitel med follikelceller, thyrocyter, täckta med lite mikrovilli. Follikeln är fylld med kolloid (främst proteinet thyroglobulin, bildat av follikelcellerna, viktig del i att bilda thyroideahormon)

I den basala ändan av follikelcellerna finns en NID (natrium-jod-transportör). Även jod insöndras. Antingen en eller två (MIT/DIT, mono-/di-ion thyroid) binder till thyroglobulinet för att bilda thyroidin. När flera MIT/DIT binder samman bildas T3/T4 (thyroxin). Därefter absorberas dessa tillbaka från follikeln in i cellen, där thyroglobulinet återvinns och T3 samt T4 (levaxin, levotyroxin) insöndras i blodet. Dessa påverkar i princip kroppens alla celler och ökar metabolismen (särskilt viktigt under embryoutveckling).

På den basala ytan finns en receptor för TSH som produceras i adenohypofysen, vilket stimulerar produktionen.

> Nuförtiden screenar man alla gravida för tillräckliga mängder av detta. Innan var det ett problem med kretinism (kretiner), som orsakade dvärghet och mental retardering.

> Detta är varför sköldkörteln absorberar mycket jod.

Epitelet står på ett basalmembran.

Nästan varje follikel är i kontakt med en fenestrerad kapillär.

Finns också celler med något triangelformade kärnor, som hänger på utsidan av folliklarna. Dessa är parafollikulära celler (C-celler). C-celler insöndrar kalcitonin, som sänker $\ce{Ca^2+}$ i blodbanan (jfr: bisköldkörteln).

Även bindväv här och där (m. fibroblaster), samt enstaka immunceller.

> Exempel: Reglering av T3/T4
> 1. Signaler kommer till hypotalamus att det behövs mer T3/T4
> 2. Hypotalamus aktiverar adenohypofysen, som insöndrar TSH
> 3. Thyroidea märker detta och insöndrar T3/T4
> 4. Både överskott av T3/T4 och TSH agerar som negativ återkoppling
### Bisköldkörtlarna
På posteriora sidan av sköldkörteln finns 3-5 (oftast 4) bisköldkörtlar (parathyroidea) i storleken av riskorn.

Dessa producerar PTH (parathyroideahormon/parathormon) som är vårt viktigaste kalciumreglerande hormon. Det höjer kalcium i blodbanan, bl.a. genom att aktivera osteoklaster i benen.

Bisköldkörtlarna är självreglerande och läser bara av kalciumnivåerna i blodet.

**Utseende i mikroskop**
I mikroskop ser vi glandulae parathyroideae som en kompakt cellmatta (väldigt många tätt packade celler). Finns även adipocyter och bindvävssepta (septum = vägg).

Finns två celltyper:
- Principialcell (huvudcell/"chief cell") - mörk cell, liten och sparsamt med cytoplasma och därför mörk
- Oxyfil cell - Tämligen eosinofila, *okänd funktion*

Dessa fördelas i mörka och ljusa områden.
### Binjurarna
Binjurarna (glandula adrenalis/adsuprarenalis?) är ett lager (retroperitoneala, inbäddade i periadrenalt och perirenalt fett) som täcker ovansidan av njurarna.

Binjuren har en cortex och medulla, omringat av en bindvävskapsel (kranial vy), omringat av fett. Längs kanten går aa. suprarenales. Ut från dessa går fenestrerade kapillärer/sinusoider in i binjurens cortex. Utöver detta finns små medulllära artärer som leder in till medulla. Inuti medulla finns många "vensjöar" som går ihop till en ven, v. suprarenalis..

ACTH påverkar cortex.

Medulla regleras inte via hypofysen, utan via sympatiska nervsystemet (av katekolaminer)

**Utseende i mikroskop**
Ytterst inne kan man se kapselartären. Man kan även se både medullära arteriolen ända in i medulla, samt kapillärerna som går genom cortex.

Finns tre lager i cortex (utifrån in):
- *zona glomerulosa* - flera nystan med celler som bildar steroidhormonerna mineralkortikoider (t.ex. aldosteron, ett antidiuretiskt hormon)
- *zona fasciculata* - flera fasciklar med celler som bildar glukokortikoider (t.ex. kortisol), finns mer fett
- *zona reticularis* - cellerna ligger i "nätverk", mer färgrikt och inte lika mycket fett; här bildas androgener

Därefter kommer medulla (*medulla adrenalis*), som ligger i nystan med kromaffina celler, som bildar katekolaminerna adrenalin och noradrenalin.

De medullära cellerna (kromaffina celler) har en "synlig nukleol" och en ganska blek cytoplasma. Finns även fenestrerade kapillärer. Finns även fenestrerade kapillärer.

I medulla ser man gradvis hur små kapillärer konvergerar till stora vensjöar, som syns som hål i mitten.

Preganglionära axon går hela vägen in i binjuremärgen där den utsöndrar ACh (acetylkolin, den vanligaste aktiverande substansen i nervsystemet). En cell med receptorer mottar detta och frisätter då adrenalin och noradrenalin i blodomloppet.
### Endokrina pankreas
Pankreas (bukspottskörteln) är både endokrin och exokrin.

> Exokrin funktion: bilda bukspott som går genom bukspottskörtelgången för att utsöndras i tarmen. De exokrina cellerna är starkt röda(?).

I bukspottskörteln finns även Langerhans cellöar, som innehåller två celltyper: **α- och β-celler**. β-cellerna producerar insulin som sänker blodsockernivåerna i blodet. α-cellen producerar glukagon, som är en antagonist till insulin och höjer blodsockernivåerna.

> Obs: har inget att göra med Langerhans cell (som är en dendritcell i huden).