---
aliases:
  - Njurarnas funktion
---

#biologi #biologi/fysiologi 

Urinsystemet är inom [[Humanfysiologi|fysiologin]] ett undersystem till det urogenitala systemet, vars syfte är att filtrera blodet.

Urin bildas i de två [[Njure|njurarna]]. Även reglering av jon- och vattenbalans sker där. En viktig funktion för urinsystemet är vattenbalans (jämför [[Vattenbalans i djurriket]]).
## Process
Blodet kommer till njurarna från *njurartärerna* som leder till aortan. Blodet lämnar sedan njurarna via *njurvenerna* som kopplar till den nedre hålvenen.

Inuti njurarna förgrenas njurartärerna till mindre och mindre artärer för att nå varsitt *kapillärnystan* inuti en *kapsel*. Kapseln ligger i *njurbarken* och tillhör ett *nefron*.

I kapseln sker första steget, **filtreringen**, då vatten, salter och mindre molekyler pressas ut genom kapillärväggarna till njurkanalen för att bilda *primärurinen*.

Från kapseln utgår en *njurkanal* som svänger ut till *njurmärgen* och tillbaka till ett samlingsrör, vilket kallas för *Henles slynga*. Även blodkärlen leder ut i njurmärgen och kopplar till njurkanalen, där en del ämnen i det andra steget, **sekretionen**, transporteras aktivt eller passivt från blodet till njurkanalen.

I den sista delen av slingan återigen uppe i njurbarken är vissa kapillärer slingade runt njurkanalen. Där sker det tredje och sista steget, **reabsorptionen**, då mindre joner, molekyler som socker och vitaminer, samt vatten (genom antingen passiv eller aktiv transport) återupptas.

Nefronets samlingsrör leder sedan ut det bildade urinet till *njurbäckenet* där det samlas upp och förs genom *urinledarna* till *urinblåsan* som fylls med urin. När blåsan innehåller runt 2 dl urin skickas signaler till hjärnan. Den töms genom att muskler drar ihop den och innehåller töms genom urinröret.
### Reglering
Urinproduktionen regleras av flera hormon, bland annat ADH. Om hypothalamus känner att saltkoncentrationen är hög (det vill säga att vattenkoncentrationen är låg) eller celler i hjärtat reagerar på lågt blodtryck, utsöndras ADH. Hormonet har i sin tur effekten att mer vatten återtas i reabsorptionen.
## Sjukdomar
### Diabetes
Ifall urinet innehåller socker kan det bero på diabetes. I så fall har blodet ett överskott av socker, som sedan pressas ut i kapillärnystanet och inte återtas vid reabsorptionen.
### Havandeskapsförgiftning
Vid havandeskapsförgiftning, på grund av ett problem med njuren, så läcker plasmaproteiner ("äggvita") med i urinen, vilket kan ha en effekt på blodets osmotiska koncentration.

---

![[Leverns funktion.png]]