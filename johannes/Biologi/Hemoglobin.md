#biologi #biologi/fysiologi 

Hemoglobin är ett järnhaltigt [[Protein|protein]] som finns i de [[Blodkropp|röda blodkropparna]]. Hemoglobin har förmågan att binda till syre och därmed bära runt det i kroppen. Varje röd blodkropp har cirka 250 miljoner hemoglobinmolekyler.

Hemoglobin är känsligt för både temperatur och pH. Vid lägre pH minskar hemoglobinets förmåga att binda till syre. När kroppslig ansträngning orsakar mer cellandning, som resulterar i högre kolsyrehalt och därmed lägre pH-värde släpper därför hemoglobinet syret till förfogande.

Hemoglobinet har även förmåga att binda till vätejoner. När kolsyran protolyseras $\ce{H2CO3 -> H+ + HCO3-}$ binds många vätejoner till hemoglobinet. På grund av detta får hemoglobin en buffringsförmåga som håller blodets pH-värde stabilt (cirka 7,4).