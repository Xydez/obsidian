#biologi #biologi/genetik

Det finns två sorters nukleinsyror - [[Nukleinsyror#DNA|DNA]] och [[Nukleinsyror#RNA|RNA]]. Varje DNA-sträng går att skriva om till en komplementär RNA-sträng.

DNA innehåller flera *gener*, där varje gen beskriver ett [[Protein|protein]]. Varje gen innehåller i sin tur flera [[Nukleinsyror#Kodon|kodon]], där varje kodon beskriver en [[Aminosyra|aminosyra]] i proteinet (förutom tre stoppkodon).
## DNA
DNA är en dubbelhelix av två nukleotidkedjor som fogats sedan genom att de två komplementära kvävebaserna binder till varandra.
## RNA
RNA är till skillnad från DNA i regel endast en [[Nukleinsyror#Nukleotider|nukleotidkedja]] (även om den kan ha sektioner som är komplementärt bundna).

Det finns tre sorters RNA:
1. **mRNA** - messenger RNA; innehåller genetisk information som läses av [[Ribosomer|ribosomerna]] vid [[Translation|translationen]]
2. **tRNA** - transfer RNA; transporterar rätt aminosyror till ribosomerna[^1], varje tRNA-molekyl motsvarar ett [[Nukleinsyror#Kodon|kodon]] (tre kvävebaser)
3. **rRNA** - ribosom-RNA; viktig beståndsdel av ribosomer[^2].

[^1]: Detta sker genom att ett [[Enzym|enzym]] binder rätt aminosyror till tRNA-molekylen
[^2]: Katalyserar bildningen av [[Peptidbindning|peptidbindningar]] mellan [[Aminosyra|aminosyror]] vid [[Translation|translationen]]
## Nukleotider
En nukleinsyra består av *nukleotider*. Varje nukleotid består i sin tur av:
1. En av fyra *kvävebaser* 
2. En sockermolekyl (deoxiribos i DNA, ribos i RNA)
3. En eller flera [[IUPAC-nomenklatur#Fosfat|fosfatgrupper]]
## Kodon
Ett kodon är en följd av tre kvävebaser som tillsammans beskriver en aminosyra.

Se en [tabell](https://sv.wikipedia.org/wiki/Kodon#Kodontabell) över alla kodon på Wikipedia.
## Kvävebaser
I varje nukleotid finns en av fyra kvävebaser:
1. adenin (A)
2. guanin (G)
3. cytosin (C)
4. en av:
	1. tymin (T) i DNA
	2. uracil (U) i RNA

Dessa kvävebaser förekommer sedan i paren A och T eller U respektive G och C.