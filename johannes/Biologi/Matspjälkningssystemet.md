---
aliases:
  - Tarmsystemet
  - Mag- och tarmkanalen
  - Matsmältning
  - Digestion
---
#biologi #biologi/fysiologi 

Matspjälkning är inom [[Humanfysiologi|fysiologi]] det system djur använder sig av för att utvinna näringsämnen ur föda.

Matspjälkning fungerar genom [[Hydrolys|hydrolys]] med hjälp av enzymer. Hydrolys innebär att molekyler med hjälp av vatten bryts ner till mindre molekyler. Exempelvis bryts proteiner ner till aminosyror.

Djur har i regel en matspjälkningskanal med en mun i ena änden och anus i den andra. Kanalen har olika avdelningar med celler som har specialiserade funktioner.

**Hos människor:**
1. Maten bryts ner till delar i **munhålan** genom tänderna samt saliv, vilket innehåller [[Enzym|enzymet]] amylas som bryter ner [[Kolhydrat#Stärkelse|stärkelse]] till disackariden maltos.
	- När maten sväljs stängs luftstrupen och täcks av struplocket, varpå matstrupen öppnas och födan genom [[Peristaltik|peristaltiska rörelser]] pressas ner. På grund av *sfinktrarna* (slussarna) i strupen åker maten inte upp igen.
2. Maten hamnar i [[Magsäck|magsäcken]], där den med magsaften bryts ner.
	- Protein bryts med enzymet pepsin ner till peptidkedjor (kedjor av 2-50 aminosyror).
3. Maten fortsätter till [[Tunntarm|tunntarmen]].
	1. Först **tolvfingertarmen** där nedbrytningen fortsätter med enzymer och [[Galla|galla]].
	2. Sedan huvudsakliga tunntarmen där maten finfördelas med enzymer till monosackarider, aminosyror, glycerol och fettsyror.
4. Osmältbara delar fortsätter till [[Tjocktarm|tjocktarmen]] där vatten återtas.
5. Resterna avges genom [[Ändtarm och anus|ändtarmen]] i anus.

Matsmältningen i magsäcken tar 2-6 timmar. Maten bearbetas i resten av systemet och avges efter 12-24 timmar.

Hos resten av djurriket finns metoder för att smälta mer svårsmält mat, jämför:
- **Koprofager** - Djur som äter sin egen avföring för att ta upp mer näring
- **Idisslare** - Djur som, efter att ha smält maten en runda, för upp den till munnen, tuggar den igen, och sedan kör en andra runda
## Omsättning
Om mängden näring överstiger behovet lagras energin som glykogen i musklerna och levern. Om dessa depåer är fulla lagras överskottet som fett.

Kroppen kan syntetisera kolhydrater ur proteiner.

Kostfibrer gör att föda passerar snabbare genom tarmkanalen, vilket innebär att skadliga ämnen inte hinner påverka tarmen i samma utsträckning.
### Essentiella ämnen
**Aminosyror**
Av de 20 aminosyrorna som bygger proteiner kan kroppen producera 12 (11 för barn), medan resterande behöver tillföras genom föda (se [[#Kwashiorkor|kwashiorkor]]).
**Lipider**
Människan kan syntetisera de flesta fettsyror, men behöver de fleromättade syrorna linolsyra och linolensyra.
**Vitaminer**
Vitaminer är organiska molekyler som används i kroppen (ofta enzymreaktioner) utan att förbrukas i stora mängder, och inte tillhör någon av ämnesklasserna proteiner, fetter och kolhydrater.

Hittills har 13 vitaminer upptäckts, varav 4 är fettlösliga och 9 är vattenlösliga.
## Sjukdomar
### Kwashiorkor
I brist på essentiella aminosyror frigörs proteiner från muskulaturen i ett tillstånd som kallas kwashiorkor. Tillståndet leder till att levern inte kan bilda blodproteiner, vilket gör att blodet får en lägre koncentration av lösta ämnen än den omgivande vävnaden, vilket får som följd att vatten diffunderar ut i vävnaderna och orsakar svullnad (kallat *ödem*).

Kwashiorkor är vanligt i länder med brist på mat och drabbar särskilt barn som har extra stort behov av proteiner.
