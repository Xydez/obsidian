---
aliases:
  - Virologi
---
#biologi #biologi/virologi

Virus[^1] är biologiska enheter[^2] utan ämnesomsättning som därmed är parasitiskt beroende av andra celler för att reproducera.

De minsta virusen är bara 20 nm i storlek, det vill säga mindre än en [[Ribosomer|ribosom]].

Virus består i grund av en [[Nukleinsyror|nukleinsyra]] (antingen DNA eller RNA) omgiven av ett proteinskal[^3] (*kapsid*) och ibland ett membran (i så fall kallat ett *höljevirus*, annars ett *naket virus*).

[^1]: Av latin *virus* 'gift'
[^2]: Virus betraktas i regel inte som levande eftersom de saknar metabolism
[^3]: Ibland i form av en ikosaeder
## Invasion
Virus fungerar genom att föra in sin nukleinsyramolekyl i en levande cell (värdcell) och därmed omprogrammera den att producera nya virus.

Det finns många olika sätt för virus att ta sig in i cellen.

Virus har i regel proteinutskott som binder till cellspecifika proteiner på värdcellens yta.

Virus som angriper *bakterier* kallas **bakteriofager**, och fungerar genom att helt enkelt skjuta in DNA:t genom membranet som när en spruta töms, vilket fungerar eftersom bakterier inte har någon cellkärna.

**Höljevirus** fungerar så att, när viruset binder till cellen, smälter höljet samman med cellmembranet och släpper lös viruset.

Många virus som angriper människor binder till cellmembranets receptorer via knoppar, varpå de endocyteras. När ett lysosom sedan binder till blåsan aktiveras viruset och släpper ut sin arvsmassa. 
## Infektion
En **lytisk infektion** innebär att viruset startar en massproduktion av virus ända tills värdcellen slutligen exploderar (*lyseras*).

En **lysogen (latent) infektion** innebär däremot att virusets DNA sätts in i värdcellens DNA, däri vilket det benämns *profag*. Den reproduceras då med värdcellen. Viruset avvaktar och aktiveras sedan först när värdorganismen på något vis "stressas", varpå viruset går in i en lytisk fas.[^4]

[^4]: Exempel på detta är munherpes, som aktiveras först när värden exempelvis drabbas av en förkylning.
## Förökning
Om viruset innehåller **[[Nukleinsyror#DNA|DNA]]** replikeras de på samma sätt som cellens egna gener. Dessa virus kallas *DNA-virus*.

Om viruset innehåller **[[Nukleinsyror#RNA|RNA]]** finns det två sätt:
1. Virusets RNA transkriberas till mRNA som sedan både translateras till proteiner och används som mall för nytt virus-RNA. Dessa virus kallas *RNA-virus*.
2. Virusets RNA kopieras till DNA med *omvänd transkription* genom enzymet [[Transkription#Omvänd transkription|omvänt transkriptas]]. Dessa virus kallas *retrovirus*.

Virus som bär på eller transkriberar DNA kan ibland införlivas med cellens DNA och därmed replikeras med cellen under cellcykeln. Dessa virus kallas *provirus*. Det blir då en lysogen infektion.
## Viruset tar sig ut
Det finns många olika sätt för virus att ta sig ut, exempelvis
- *knoppning*, vilket innebär att de omger sig av cellmembran och på så sätt maskerar sig. Därefter sprider de sig till andra celler.
- *lysis*, det vill säga att cellen sprängs.
- exocytos
