---
aliases:
  - Hjärt- och kärlsystemet
  - Blodcirkulationssystemet
  - Blodomloppet
---
#biologi #biologi/fysiologi 

Det kardiovaskulära systemet är det [[Humanfysiologi|fysiologiska]] system som transporterar runt
[[Blod|blod]] i kroppen genom blodkärl. De kärl som leder ut från hjärtat kallas *artärer* medan de som leder tillbaka kallas *vener*. Artärerna delas i flera små kärl - kapillärer - för att sedan grena ihop igen till venerna.
## Cirkulation
Hjärtat består av två förmak som suger in blodet från kroppen och två kammare som pumpar ut det.

Blodet pumpas från höger kammare genom lungartärerna till lungorna, och sedan tillbaka genom lungvenerna till vänster förmak (*lilla kretsloppet*). Från vänster förmak pumpas blodet in i vänster kammare och sedan ut genom aortan. De artärerna som förgrenas från aortan är de två kransartärerna som förser hjärtats celler med blod, och därefter kommer resten av kroppens organ. Blodet kommer sedan tillbaka genom övre och nedre hålven till höger förmak (*stora kretsloppet*).
## Kärl
### Artärer
Artärernas väggar är uppbyggda av tre större lager: [[Epitelvävnad|epitelvävnad]], ett tjockt lager med [[Muskelvävnad|glatt muskulatur]] och sist ett bindvävsskikt med elastiska kollagentrådar. Det arteriella trycket hålls jämnt genom tryckkänsliga celler som finns i aortabågen och skickar signaler till impulscentrumet när trycket är för lågt eller högt.
### Vener
Venerna har samma struktur som artärerna, men med ett betydligt tunnare muskellager, vilket gör att de lättare släpper igenom blod. Eftersom blodtrycket är mycket svagare i venerna hjälper eventuella skelettmuskler på sidan till att pumpa upp blodet. Klaffar hindrar även blodet från att åka i fel riktning. Stillasittande under lång tid innebär alltså att blodet stannar kvar i venerna.
### Sfinktrar
Runt vissa kapillärer i kapillärnätet finns [[Sfinkter|sfinktrar]] som kontrolleras av nervsystemet. Detta gör att kroppen kan styra om blodtillförsel i olika delar av kroppen. Exempelvis omdirigeras blodet efter en måltid från skelettmusklerna till tarmkanalen.
## Ämnesutbyte
I en kapillär flödar blodet från en arteriell del till en venös del. Eftersom mer blod diffunderat ut ju längre blodet flödat åker blodet upp i den arteriella delen, varefter vätskan (som nu också är en högre andel vatten) återabsorberas mot den venösa delen.

Gasutbytet i kapillärer i såväl lungor som ute i kroppen fungerar på ett liknande sätt.

En liten del av vätskan bildar vävnadsvätska som eventuellt diffunderar till lymfkärlen vilka till sist tömmer sin vätska i närheten av hjärtat. Även lymfkärlen har sfinktrar som ser till att flödet endast sker i en riktning.

Om lymfkärlen eller kärlen inte tar tillbaka vattnet orsakas ödem.
## Reglering
### Temperaturreglering
Vid för hög kroppstemperatur orsakas svett och vidgade kärl.

Vid för låg kroppstemperatur orsakas aktiverade muskler (huttrande), ökad ämnesomsättning och hopdragna kärl.
### Impulscentrum
Hjärtat fungerar till skillnad från andra muskler utan impulser från nervsystemet. Det finns ett *impulscentrum* (pacemaker) vid höger förmak som rytmiskt skickar impulser via *retledningssystemet* till hjärtats celler. Rytmen påverkas emellertid av hormoner och signaler från nervsystemet, t.ex. vid muskelarbete.
### Hjärtats faser
Hjärtat har två faser - arbetsfasen (*systole*) och vilofasen (*diastole*).

I systole sammandras i första steget båda förmaken, vilket för in blodet i kammarna. I andra steget sammandras kamrarna, vilket pumpar ut blodet i kroppen.

I diastole fylls sedan hjärtat återigen med blod.
## Öppet kontra slutet system
I ett öppet system är vävnadsvätskan och blodet samma, och kärlen är inte helt slutna utan leder direkt ut till kroppens celler. I ett slutet system är kärlen däremot helt slutna, och blodet är skiljt från vävnadsvätskan.

---

![[Människans blodomlopp.png]]

![[Artär och ven.png]]

![[Skelettmuskler runt vener.png]]

![[Sfinktrar.png]]