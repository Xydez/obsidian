#biologi #biologi/cellbiologi

Allmänt är fotosyntesen processen där en organism lagrar solenergi i kemiska bindningar.

Fotosyntes syftar i synnerhet på kolsyreassimilationen hos växter (som är en sorts [[Elektrontransportkedja|elektrontransportkedja]]), vilket är en reaktion när växter syntetiserar druvsocker ur koldioxid och vatten.

$$\ce{6H2O + 6CO2 + \text{ljusenergi} -> C6H12O6 \text{(glukos)} + 6O2}$$


Fotosyntesen sker i växter i [[Kloroplast|kloroplasterna]]. Kloroplasterna är organeller som är avgränsade med dubbelmembran och troligen härstammar från blågröna bakterier.

Fotosyntesen drivs i kloroplasten av bladfärgämnena klorofyll (grönt) och karoten (gult) som absorberar rött och blått ljus inom det synliga spektrumet (figur 1).

Fotosyntesen består av två processer: de *ljusinfångande reaktionerna* (ljusreaktionen) och de *koldioxidbindande reaktionerna* (mörkerreaktionen).

## Ljusreaktionerna
I de ljusinfångande reaktionerna används solljus för att framställa energibärarna [[Adenosintrifosfat|ATP]] och [[Vätebärare|NADPH]] enligt följande bruttoreaktion:

$$\ce{2NADP+ + 3ADP + 3P_i + 2H2O + \text{ljusenergi}-> 2NADPH + 3ATP + O2}$$

Dessa energibärare förbrukas sedan direkt efter i de koldioxidbindande reaktionerna för att omvandla koldioxid och vatten till [[Kolhydrat|kolhydrater]].

## Mörkerreaktionerna
I mörkerreaktionerna omvandlas koldioxid och vatten med hjälp av den ATP och NADPH som tillverkats i förra steget till kolhydrater. Detta sker genom en cyklisk process som kallas *Calvincykeln* (jämför [[Citronsyracykeln|citronsyracykeln]]).

1. **Koldioxidfixering**
	Utgångspunkten för Calvin-Bensoncykeln är molekylen ribulos-1,5-bisfosfat[^1] (RuBP). Den reagerar sedan av enzymet RuBisCo tillsammans med koldioxid för att tillverka en molekyl med sex kolatomer som snabbt sönderfaller till två 3-fosfoglycerat.
	$$\ce{\text{ribulos-1,5-bisfosfat}+CO2->[\text{RuBisCo}] 2(\text{3-fosfoglycerat})}$$
2. **Reduktion**
	Under reduktionen reduceras varje 3-fosfoglycerat till glyceraldehyd-3-fosfat (G3P) med hjälp av ATP och NADPH.
	$$\ce{\text{3-fosfoglycerat} + ATP + NADPH -> \text{glyceraldehyd-3-fosfat} + ADP + P_i + NADP+}$$
3. **Återbildning av RuBP**
	Genom att köra de första två stegen tre gånger får man sammanlagt sex G3P. Fem av dessa, med sammanlagt 15 kolatomer, bildar sedan återigen tre RuBP medan den sista G3P-molekylen blir slutprodukten av cykeln.
	$$\ce{5(\text{glyceraldehyd-3-fosfat}) -> 3(\text{ribulos-1,5-bisfosfat})}$$

Den resulterande G3P-molekylen används slutligen för att bilda glukos $\ce{C6H12O6}$[^2] och andra viktiga ämnen.

[^1]: Ursprungligen kallad ribulosdifosfat, men namnet ändrades för att förtydliga separationen av de två fosfatgrupperna.
[^2]: Hur detta sker framgår inte i kurslitteraturen för Biologi 2. Se [denna](https://biology.stackexchange.com/a/67232) StackExchange-tråd för vidare läsning.

---

**Figur 1 - Absorptionsspektrum för klorofyll a, klorofyll b och karoten**
![[Absorptionsspektrum.png]]

**Figur 2 - Ljusreaktioner och mörkerreaktioner**
![[Ljusreaktioner och mörkerreaktioner.png]]