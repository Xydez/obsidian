#biologi #biologi/cellbiologi 

Det endoplasmatiska nätverket (*endoplasmic reticulum*, ER) är egentligen en labyrint av sammanhängande hålrum omringade av membran i cytoplasman. Det är förbundet med kärnmembranet och strålar ut från [[Cellkärna|cellkärnan]], där det stöds av [[Mikrotubuli|mikrotubuli]] i [[Cellskelett|cellskelettet]].
## RER
Den första typen av ER är RER (*rough endoplasmic reticulum*) som har en kornig struktur eftersom [[Ribosomer|ribosomer]] är bundna till dess yta. Ribosomerna tillverkar i sin tur proteiner som transporteras in i RER och sedan till andra platser.

Ofta paketeras proteinerna och förädlas ytterligare via [[Golgiapparat|Golgiapparaten]].
## SER
Den andra typen av ER är SER (*smooth endoplasmic reticulum*) som till skillnad från RER är slätt. SER innehåller många enzymer för att omsätta ämnen i cellen, och kallas därför ofta cellens kemiska fabrik.

SER har två uppgifter:
1. Tillverka [[Kolesterol|kolesterol]] och [[Fosfolipid|fosfolipider]], vilket gör att det fungerar som cellens membranfabrik.
2. Avgifta cellen från skadliga ämnen som är fettlösliga, och därmed kan förstöra cellmembranet, genom att göra dem vattenlösliga så att de kan lämna kroppen genom [[Kardiovaskulära systemet|blodet]] med urinen.[^1]

SER tillverkar dessutom [[Peroxisom|peroxisomer]] för att bryta ner fetter och dessutom bryta ner skadligt väteperoxid, därav namnet.

Till sist lagrar och reglerar SER kalciumjoner som behövs som signalämne.

[^1]: Detta är synnerligen vanligt i levern för att avgifta blodet