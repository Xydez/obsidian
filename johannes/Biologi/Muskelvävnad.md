---
aliases:
  - Muskler
---
#biologi #biologi/anatomi  

Muskelvävnad är en del i det [[Muskuloskeletala systemet|muskuloskeletala systemet]] i människokroppen. Muskler har kan antingen vara fäst i både [[Skelett|skelett]] och hud, som ansiktsmuskulaturen, eller enbart skelettet, som exempelvis lårmuskeln.

I fästpunkten övergår musklerna i *senor*, som innehåller mycket kollagen och därmed får stor draghållfasthet.

En muskel kan bara skapa rörelse i en riktning. Därför har varje muskel, t.ex. biceps, ofta en motsvarande *antagonistisk* muskel, t.ex. triceps, som skapar rörelse i motsatt riktning.

I kroppen finns tre sorters muskelvävnad:
- Hjärtmuskulatur - Har kontaktytor sinsemellan som fördelar impulserna från retledningssystemet
- Glatt muskulatur - Finns i flera organ (bl.a. blodkärl, tarmkanal, njurar, m.m.), spolformade celler som ger långsam kontraktion
- Tvärstrimmig skelettmuskulatur - Den enda sorten som kontrolleras av vilja.

**Muskelfibrer**
Tvärstrimmig skelettmuskulatur består av *muskelfibrer*, som är en flerkärnig cell beståendes av flera sammankopplade cellmembran.

Muskelfibrerna innehåller ett stort antal mitokondrier samt *myoglobin*, som är likt hemoglobin men binder ännu hårdare till syre, och därför agerar mellanhand mellan hemoglobinet och mitokondrierna.

Muskelfibrerna består av både [[Aktintrådar|aktin]]- och [[Myosin|myosinfilament]]. Dessa sitter ihop i enheter som kallas *sarkomerer*. Muskeln kontraheras när hakar på myosinfilamenten drar längs aktinfilamenten och för dem mot sarkomerens centrum.

**Nervkoppling**
I mer precisa muskler kan varje enskild fiber vara kopplad till en neuron. I större muskler kan en neuron däremot vara kopplad till hundratals fibrer.

**Olika typer av fibrer**
Det finns två typer av muskelfibrer:
- *röda fibrer* - god blodförsörjning, många mitokondrier och mycket myoglobin; huvudsakligen aerob förbränning; uthålliga
- *vita fibrer* - huvudsakligen anaerob förbränning; väldigt snabb; bildar mjölksyra

