#biologi #biologi/botanik 

Roten är en av de tre grundorganen i [[Växt|växter]]. Dess syfte är att dels att förankra växten i marken, dels att ta upp vatten och närsalter ur marken, och dels att lagra kolhydrater och närsalter till nästkommande år.

Roten består i sin tur av tre lager.

Det första lagret är rotens ytterhud (epidermis) som består av ett enda cellager. Ytterhuden absorberar vatten och har små rothår som sticker ut för att öka kontaktytan.

Det andra lagret är grundvävnaden (kortex), vars jobb är att lagra energi och näringsämnen. Den innehåller också färglösa organeller som lagrar [[Stärkelse|stärkelse]]. Grundvävnaden har en gles struktur för att släppa igenom syre till alla celler i roten.

Det tredje och innersta lagret är rotens [[Ledningssträng|ledningssträngar]] som transporterar vattenlösta ämnen genom växten. Ledningssträngarna är omslutna av ett cellager som kallas *endodermis*, vars syfte är att filtrera skadliga ämnen och hålla inne vattnet. Endodermis membran har [[Kanal- och transportproteiner|transportproteiner]] som endast släpper igenom de ämnen växten behöver. Det pumpar bland annat in [[Närsalter|närsaltsjoner]] som bidrar till ledningssträngarnas låga vattenpotential, vilket skapar ett *rottryck* som suger in vatten.

I spetsen av roten finns rotmössan som utsätts för slitage när roten växer och skyddar insidan. Därefter finns [[Växters tillväxt|tillväxtzonen]]. 

![[Rot.png]]

![[Rottryck.png]]