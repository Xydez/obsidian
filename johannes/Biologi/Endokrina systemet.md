---
aliases:
  - Hormonsystemet
---
#biologi #biologi/fysiologi 

Hormonsystemet är inom [[Humanfysiologi|fysiologin]] ett kontrollsystem som fungerar genom att insöndra *hormoner*.

Hormoner produceras i ett tiotal endokrina *körtlar* i kroppen för att sedan utsöndras i blodomloppet och påverka ett annat ställe i kroppen.

Hormonproduktion är i regel självreglerande; ett hormon hämmar eventuellt sin egen produktion. Detta sker inte sällan i en kedja av flera hormoner, då hormonet når en körtel som producerar ett annat hormon som kommer tillbaka till den ursprungliga utsöndraren.
## Typer av hormoner
**Fettlösliga hormoner**, också kallade steroidhormoner.

### Steroidhormoner
Fettlösliga hormoner, också kallade steroidhormoner (steroider), är alla avledningar från [[Kolesterol|kolesterol]]. De är hydrofoba och färdas därför genom blodet inbäddade i plasmaproteiner. 

Steroidhormoner kan passera direkt genom cellmembranet eftersom de är fettlösliga. Därefter binder ett "vägvisarprotein" till dem, som tar det till cellens DNA-molekyl för att sedan aktivera eller deaktivera specifika gener.

Exempel på steroidhormoner är:
- Testosteron, det manliga könshormonet
- Östrogen, det kvinnliga könshormonet
- Kortisol (hydrokortison), reglerar ämnesomsättningen

### Aminoderiverade hormoner
Aminoderiverade hormoner är en grupp hormon som är avledningar av en aminosyra. De är relativt små, och även vattenlösliga. De är dessutom snabbverkande.

Namnet på dessa hormon har ofta suffixet "-in".

Exempel på avledningar av aminosyror är:
- Adrenalin
- Norepinefrin
- Melatonin

### Peptidhormoner
Peptidhormoner består av två eller flera sammankopplade aminosyror (två kallas dipeptider, fler kallas oligopeptider). Peptidhormon lagras i vesiklar i cellen och släpps ut som svar på något.

Eftersom de är vattenlösliga kan de inte passera genom cellmembranet, utan måste istället binda till en receptor som för signalen in i cellen.

Exempel på peptidhormoner är:
- Oxytocin (nio aminosyror)

Även en del små proteiner räknas som peptidhormon, exempelvis:
- Tillväxthormon
- Insulin
## Produktion och effekter
Hormonernas effekter kan delas in i fyra kategorier:
- Tillväxtreglering
- Påverka fortplantningssystemet
- Kontroll av organ
- Påverka beteende (i samspel med [[Biologi/Nervsystemet|nervsystemet]])

**Hypothalamus och hypofysen**
*Hypothalamus* är en del av hjärnan som bland annat har *neurosekretoriska celler*, som mottar nervimpulser och som svar utsöndrar hormoner.

Hypothalamus sitter ihop med *hypofysen*, en liten körtel som både 1) lagrar hormoner innan de utsöndras i kroppen, och 2) producerar egna hormon som svar.

Hypothalamus baklob (*neurohypofysen*) lagrar två av hypothalamus producerade hormoner: 
- Oxytocin - Stimulerar livmoderns sammandragning vid förlossning, samt mjölkproduktion. Även ett "må bra"-hormon.
- Vasopressin (Antidiuretiskt hormon, ADH) - Stimulerar njurarnas återupptagning av vatten.

Hypothalamus framlob (*adenohypofysen*) producerar bl.a.:
- Sköldkörtelhormon (thyroideastimulerande hormon, TSH) - Reglerar mängden hormon som utsöndras av sköldkörteln
- Tillväxthormon - Stimulerar tillväxt av benvävnad
- Follikelstimulerande hormon (FSH) - Stimulerar utvecklingen av gameter hos båda könen
- Luteiniserande hormon (LH) - Påverkar ägglossningen m.m.

De utsöndrade hormonerna stimulerar i sin tur andra körtlar att producera egna hormoner.

**Andra körtlar**
Andra viktiga körtlar och deras respektive noterbara hormon är
- sköldkörteln/thyroidea (tyroxin),
	- använder jod i produktionen
- bukspottskörteln (insulin, glukagon),
- binjurarna
	- kortisol - långvarigt stresshormon
	- adrenalin - akut stresshormon
	- noradrenalin, glukokortikoider, mineralkortikoider, östrogen, testosteron
- testiklar (testosteron),
- äggstockar (östrogen),
- gulkropp[^1] (progesteron)

[^1]: Tillfällig endokrin struktur i äggstockarna som bildas av det som är kvar av äggblåsan efter ägglossningen.
## Funktion
För att en hormon ska påverka en cell krävs motsvarande *receptorproteiner* att binda till. Det finns två sorters hormon: *steroidhormoner* och *aminosyrehormoner*.

Steroidhormoner binder först till receptorn. Det resulterande komplexet transporteras sedan till cellkärnan där det genom att binda till DNA sätter igång [[Transkription|transkriptionen]].

Aminosyrehormoner är bildade av [[Aminosyra|aminosyror]] och är därför för stora för att tränga igenom cellmembranet, varför de istället binder till receptorer på utsidan, vilket leder till att en *sekundär budbärare* inuti cellen aktiveras.

> [!example] Exempel (adrenalin)
> Adrenalin binder till en receptor som omvandlar ATP till den sekundära budbäraren cAMP. Detta leder till att ett enzym frigörs som bryter ner [[Glykogen|glykogen]] till socker (och därmed ökar sockermetabolismen). 

> [!example] Exempel (insulin och glukagon)
> Sockerkoncentrationen i blodet regleras av bukspottskörteln genom två hormon - *insulin* och *glukagon*. Om sockerhalten är för hög frisätts insulin, som får cellerna att ta in mer socker samt stimulerar till proteinsyntes, fettlagring och glykogenes. Om sockerhalten däremot är för låg frisätts glukagon, som motsatsvis stimulerar glykogenolys.
## Hormonsystem
- [[Menstruationscykeln]]
## Sjukdomar
### Diabetes
Diabetes typ 1 innebär att bukspottskörteln har en minskad förmåga att producera insulin, som stimulerar cellernas upptag av blodsocker.

Diabetes typ 2 innebär att cellerna i muskler, levern och fettvävnad är okänsliga för insulin och därför inte tar upp socker.

Diabetes innebär att sockret istället åker ut genom urinen och genom osmos drar med sig vatten. Därför kan det vara extra viktigt för en diabetiker att dricka.

Diabetes kan upptäckas genom att kolla sockerhalten i urinen.
## Struma
Struma är en paraplyterm för alla sjukdomar som resulterar i en förstorad sköldkörtel. Detta har som följd att för mycket tyroxin produceras, vilket i sin tur ökar ämnesomsättningen.
## Anabola steroider
Missbruk av anabola steroider och därmed för hög testosteronhalt kan genom återkoppling göra att testiklarnas testosteronproduktion minskar, varpå testiklarna krymper. Om missbruket blir för allvarligt kan det leda till impotens och sterilitet, förhöjd risk för åderförkalkning m.m.
