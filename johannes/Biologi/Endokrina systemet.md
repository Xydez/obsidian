---
aliases:
  - Hormonsystemet
---
#biologi #biologi/fysiologi 

Hormonsystemet inom [[Humanfysiologi|fysiologin]] ett kontrollsystem som fungerar genom att insöndra *hormoner*.

Hormoner produceras i ett tiotal endokrina *körtlar* i kroppen för att sedan utsöndras i blodomloppet och påverka ett annat ställe i kroppen.

Hormonproduktion är i regel självreglerande; ett hormon hämmar eventuellt sin egen produktion. Detta sker inte sällan i en kedja av flera hormoner, då hormonet når en körtel som producerar ett annat hormon som kommer tillbaka till den ursprungliga utsöndraren.
## Produktion och effekter
Hormonernas effekter kan delas in i fyra kategorier:
- Tillväxtreglering
- Påverka fortplantningssystemet
- Kontroll av organ
- Påverka beteendet (i samspel med nervsystemet)

**Hypothalamus och hypofysen**
*Hypothalamus* är en del av hjärnan som bland annat har *neurosekretoriska celler*, som mottar nervimpulser och som svar utsöndrar hormoner.

Hypothalamus sitter ihop med *hypofysen*, en liten körtel som både 1) lagrar hormoner innan de utsöndras i kroppen, och 2) producerar egna hormon som svar.

Hypothalamus baklob (*neurohypofysen*) lagrar två av hypothalamus producerade hormoner: oxytocin och vasopressin (ADH). 

Hypothalamus framlob (*adenohypofysen*) producerar själv i huvudsak ytterligare sex hormoner.

De utsöndrade hormonerna stimulerar i sin tur andra körtlar att producera egna hormoner.

**Andra körtlar**
Andra viktiga körtlar och deras respektive noterbara hormon är
- sköldkörteln (tyroxin),
	- använder jod i produktionen
- bukspottskörteln (insulin, glukagon),
- binjurarna (adrenalin, noradrenalin, glukokortikoider, mineralkortikoider),
- testiklar (testosteron),
- äggstockar (östrogen),
- gulkropp[^1] (progesteron)

[^1]: Tillfällig endokrin struktur i äggstockarna som bildas av det som är kvar av äggblåsan efter ägglossningen.
## Funktion
För att en hormon ska påverka en cell krävs motsvarande *receptorproteiner* att binda till. Det finns två sorters hormon: *steroidhormoner* och *aminosyrehormoner*.

Steroidhormoner binder först till receptorn. Det resulterande komplexet transporteras sedan till cellkärnan där det genom att binda till DNA sätter igång [[Transkription|transkriptionen]].

Aminosyrehormoner är bildade av [[Aminosyra|aminosyror]] och är därför för stora för att tränga igenom cellmembranet, varför de istället binder till receptorer på utsidan, vilket leder till att en *sekundär budbärare* inuti cellen aktiveras.

> [!example] Exempel (adrenalin)
> Adrenalin binder till en receptor som omvandlar ATP till den sekundära budbäraren cAMP. Detta leder till att ett enzym frigörs som bryter ner [[Glykogen|glykogen]] till socker (och därmed ökar sockermetabolismen). 

> [!example] Exempel (insulin och glukagon)
> Sockerkoncentrationen i blodet regleras av bukspottskörteln genom två hormon - *insulin* och *glukagon*. Om sockerhalten är för hög frisätts insulin, som får cellerna att ta in mer socker samt stimulerar till proteinsyntes, fettlagring och glykogenes. Om sockerhalten däremot är för låg frisätts glukagon, som motsatsvis stimulerar glykogenolys.
## Menstruationscykeln
> [!todo] Litteratur
> Se Biologi 2, sida 209-210.
## Sjukdomar
### Diabetes
Diabetes typ 1 innebär att bukspottskörteln har en minskad förmåga att producera insulin, som stimulerar cellernas upptag av blodsocker.

Diabetes typ 2 innebär att cellerna i muskler, levern och fettvävnad är okänsliga för insulin och därför inte tar upp socker.

Diabetes innebär att sockret istället åker ut genom urinen och genom osmos drar med sig vatten. Därför kan det vara extra viktigt för en diabetiker att dricka.

Diabetes kan upptäckas genom att kolla sockerhalten i urinen.
## Struma
Struma är en paraplyterm för alla sjukdomar som resulterar i en förstorad sköldkörtel. Detta har som följd att för mycket tyroxin produceras, vilket i sin tur ökar ämnesomsättningen.
## Anabola steroider
Missbruk av anabola steroider och därmed för hög testosteronhalt kan genom återkoppling göra att testiklarnas testosteronproduktion minskar, varpå testiklarna krymper. Om missbruket blir för allvarligt kan det leda till impotens och sterilitet, förhöjd risk för åderförkalkning m.m.
