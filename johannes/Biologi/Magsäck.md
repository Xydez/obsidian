#biologi #biologi/fysiologi 

Magsäcken är ett steg i [[Matspjälkning|matspjälkningen]] efter munhålan och före [[Tunntarm|tolvfingertarmen/tunntarmen]].

Ingången till magsäcken är den *övre magmunnen*, vilket är en ringmuskel som bara öppnas när mat sväljs eller vid kräkning. Den nedre magmunnen pytsar i slutet ut maten till tolvfingertarmen.

Magsäcken innehåller sur (pH 2) magsaft som bryter ner maten. Magsaften består av saltsyra och enzymer, bl.a. enzymet pepsin.

Saltsyra dödar bakterier samt gör att proteiner denatureras. När proteinerna sedan denaturerats spjälkar enzymet *pepsin* proteinerna.

Pepsinet utsöndras som oskadligt pepsinogen och blir först pepsin efter att den når surheten av magsaften. Slemmet i magsäcken skyddar sedan delvis mot syran och pepsinet, men epitelvävnaden på insidan av magsäcken byts dessutom i regel ut var 3:e dygn. Om exempelvis en bakterie (Helicobacter pylori) skadar slemhinnan kan pepsinet angripa magsäcksväggen, vilket leder till magsår.

Saltsyran produceras av *parietalceller* som tar upp vatten och koldioxid ur blodet, och sedan med enzymet karbanhydras bildar kolsyra, som sedan protolyseras till vätekarbonatjoner och vätejoner. Tillsammans med detta tar cellen upp kloridjoner. Både väte- och kloridjonerna frisätts sedan genom [[Kanal- och transportproteiner|aktiv transport]] i magsäcken.

Magsaftproduktionen regleras av "hungerhormonet" *gastrin* som utsöndras när sinnena känner av mat, och hämmas vid för låg pH i magsäcken.