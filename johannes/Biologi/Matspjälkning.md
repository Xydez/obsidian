---
aliases:
  - Tarmsystemet
  - Mag- och tarmkanalen
---
#biologi #biologi/fysiologi 

Matspjälkning är det system djur använder sig av för att utvinna näringsämnen ur föda.

Matspjälkning fungerar genom [[Hydrolys|hydrolys]] med hjälp av enzymer. Hydrolys innebär att molekyler med hjälp av vatten bryts ner till mindre molekyler. Exempelvis bryts proteiner ner till aminosyror.

Djur har i regel en matspjälkningskanal med en mun i ena änden och anus i den andra. Kanalen har olika avdelningar med celler som har specialiserade funktioner.

**Hos människor:**
1. Maten bryts ner till delar i **munhålan** genom tänderna samt saliv, vilket innehåller [[Enzym|enzymet]] amylas som bryter ner [[Kolhydrat#Stärkelse|stärkelse]] till disackariden maltos.
	- När maten sväljs stängs luftstrupen och täcks av struplocket, varpå matstrupen öppnas och födan genom [[Peristaltik|peristaltiska rörelser]] pressas ner. På grund av *sfinktrarna* (slussarna) i strupen åker maten inte upp igen.
2. Maten hamnar i [[Magsäck|magsäcken]], där den med magsaften bryts ner.
3. Maten fortsätter till [[Tunntarm|tunntarmen]].
	1. Först **tolvfingertarmen** där nedbrytningen fortsätter med enzymer och galla.
	2. Sedan huvudsakliga tunntarmen där maten finfördelas med enzymer till monosackarider, aminosyror, glycerol och fettsyror.
4. Osmältbara delar fortsätter till [[Tjocktarm|tjocktarmen]] där vatten återtas.
5. Resterna avges genom [[Ändtarm|ändtarmen]] i anus.

Matsmältningen i magsäcken tar 2-6 timmar. Maten bearbetas i resten av systemet och avges efter 12-24 timmar.

Hos resten av djurriket finns metoder för att smälta mer svårsmält mat, jämför:
- **Koprofager** - Djur som äter sin egen avföring för att ta upp mer näring
- **Idisslare** - Djur som, efter att ha smält maten en runda, för upp den till munnen, tuggar den igen, och sedan kör en andra runda