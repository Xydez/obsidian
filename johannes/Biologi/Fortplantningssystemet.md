#biologi

## Livscykler
Förutom vanlig celldelning (*mitos*) finns även reduktionsdelning (*meios*).

Medan mitos innebär att cellen delas till två celler med samma antal kromosomer (46), så innebär meios att modercellen delar sig två gånger till sammanlagt 4 celler, där varje cell bara har halva antalet (23) kromosomer. Dessa celler kallas för *haploida* celler eftersom de bara har en enkel uppsättning kromosomer. När haploida celler sedan kombinerar bildar de en *diploid* cell, vilket innebär att cellen har en dubbel uppsättning kromosomer.

Hos människan bildas haploida celler i äggstockarna eller testiklarna - dessa könsceller kallas *gameter*. Djurs gameter kallas för äggceller och spermier (sädesceller).

Dessa bildar sedan vid befruktning ett diploitt embryo - denna cell kallas en *zygot*.

Man skulle kunna säga att organismer befinner sig i en cykel, som börjar med meios (bildning av könsceller), som leder till befruktning, varpå en ny organism skapas, som genomgår mitos (växter), för att sedan återigen påbörja cykeln.

## Förökning i djurriket
- Vissa djur har två faser, t.ex. ormbunkar (stensöta) som 1) skapar stora ormbunkar, som släpper lös sporgömmen som blir 2) tvåköniga protallium som befruktar varandra för att gå tillbaka till 1.
## Allmän ontogeni
> "Ontogenin upprepar fylogenin"

Ontogenin kan beskrivas genom fyra olika processer:
1. Celldelning (mitos)
	- Celler delar sig och kan öka exponentiellt
2. Cellspecialisering (differentiering)
	- Celler specialiserar sig för specifika funktioner i kroppen
	- \[Cellerna kan bland annat delas in i olika sorter beroende på vilka proteiner och mRNA som finns i embryot\]
	- Celler vet till stor del vilken sorts cell de är baserat på cellerna i omgivningen - detta kallas *induktion*.
1. Lägesförändringar
	- Celler flyttar sig - leder ofta till veck med en viss funktion
2. Programmerad celldöd (apoptos)
	- Celler som inte behövs förstörs

Embryon växer i regel inte utanför ägget förrän det har förmågan att ta upp näring från omgivningen.

Embryon påverkas till stor del av omgivande hormoner.[^2] De påverkas även av tillväxtfaktorer.[^3] En teori är att cancercellers ohämmade tillväxt beror på att de inte längre behöver tillväxtfaktorer.

Äggcellen är *totipotent*, vilket innebär att den kan bli vilken cell som helst. Hos människan fortsätter dess dotterceller att vara det tills åttacellsstadiet. Enäggstvillingar uppkommer när cellerna i embryot faller isär i detta tidiga stadium.

> [!example] Exempel
> Forskning har visat att det går att genmodifiera möss för att få cellerna att bli pluripotenta igen, s.k. iPS-celler, inducerade pluripotenta stamceller.

> [!example] Exempel
> Vid femte dagen efter befruktningen har en blastocyst bildats. Vissa celler som avlägsnats från denna kan användas för att odla flera sorters celler. På detta sätt odlas embryonala stamceller.

*Stamceller* är inte totipotenta, utan *pluripotenta* eftersom de har förmågan att bli flera olika celler.

[^2]: Exempelvis antyder forskning att utsläpp av östrogenliknande ämnen kan få grodpopulationer att utrotas eftersom alla individer utvecklas till honor.
[^3]: Tillväxtfaktorer används exempelvis vid odling av celler på plattor för att de annars hade begått programmerat självmord.

### Anmärkningsvärda utvecklingsfaser
1. Zygoten delar sig till en *blastula*, vilket är en ihålig boll med en animalisk och vegetativ del.
2. Den vegetativa polen dras med utskott (*filopoider*) mot den animaliska polen, vilket bildar en *urmun* (*gastrula*) och *urtarm* - en process kallad *gastrulationen*.
	- Tarmens lager bildar den inre (endoderma) huden, medan det yttre lagret blir den ektoderma huden. Den hud som uppstår emellan blir den mesoderma huden.
	- Gastrulan fylls för ryggsträngsdjur här även med en propp av gulerika celler.
	- Filopoiderna hittar rätt genom den extracellulära matrisen, som är ett nätverk av makromolekyler i embryot.
- \[Sjöborrens larv är klar här; fortsättningen berör ryggsträngsdjuren\]
4. En rad av vätskefyllda celler kallad *ryggsträngen* bildas från mesodermet. Ektodermen ovan buktar ut och slås ihop för att bilda ett *nervrör*. Mesodermet vid sidan av ryggsträngen delas upp i segment, kallade *somiter* (*ursegment*)[^1].
	- Ryggsträngen försvinner emellertid hos ryggradsdjuren.
	- Nervröret ger upphov till ryggradsdjurens centrala nervsystem. Den främre delen bildar hjärna och den bakre ryggmärgen. Röret fylls sedan med cerebrospinalvätska.


[^1]: Bukmusklerna hos vuxna människor härstammar i själva verket från somiterna.

## Befruktning och fosterutveckling
Vid samlag dröjer det runt en timme innan spermierna nått högst upp i äggledaren där befruktningen sker. Spermierna kan där överleva upp till 3 dygn. Äggcellen kan bara befruktas upp till 1 dygn efter ägglossningen.

> [!info] **Konstgjord befruktning**
> Konstgjord befruktning, provrörsbefruktning eller IVF (in vitro-fertilisering) innebär att ett moget ägg plockas ut ur äggstockarna, befruktas med spermier på en platta, alternativt att spermien mikroinjiceras, och till sist förs tillbaks in.

**Implantation**
Processen från befruktning till förlossning tar ungefär 38 veckor.

Under de första fyra dagarna från ägglossningen transporteras ägget till livmodern medan det fortsätter delas.

På femte dagen är embryot i blastulastadiet och bildar en *blastocyst* som tränger in i livmoderns slemhinna, kallat *implantation*. Livmoderslemhinnan har sedan förlossningen redan börjat växa i tjocklek i förberedelse för embryot. Om ägget inte är befruktat dör cellerna i slemhinnans ytskikt så småningom och stöts ut (se [[Endokrina systemet#Menstruationscykeln|menstruationscykeln]]).
 
Vid 20:e dagen har embryots yttre cellager växt fast i livmodern. Det svampartade cellager som bildats utvecklas då till *moderkakan* (*placentan*) och består av celler från både modern och fostret. Moderkakan bildar en bubbla som fostret växer igenom.

Embryot är fortfarande separerat från modern, men genom moderkakan passerar mindre ämnen, såsom glukos, aminosyror och fettsyror som ger fostret näring, samt syre till cellandningen. Koldioxid och urinämne avges i sin tur åt motsatt håll. Fostret kopplas sedermera till moderkakan genom navelsträngen, som innehåller två artärer och en ven.

> [!warning] Skadliga ämnen
> Även exempelvis alkohol, läkemedel och nikotin kan passera genom moderkakan och skada fostret.

Runt embryot bildas så småningom *fosterhinnorna*. Den innersta kallas *amnion* och bildar en *amnionhåla* runt embryot. Inuti amnionhålan finns fostervatten. De djur som bildar en amnion (däggdjur, fåglar och kräldjur) kallas gemensamt *amnioter*.

Efter 8 veckor finns i huvudsak alla organ och kroppsdelar, varför embryot från detta stadium i regel istället kallas för foster.