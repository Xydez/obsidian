---
aliases:
  - Örats funktion
---

#biologi #biologi/anatomi 

Hörseln är en av kroppens [[Sinne|sinnen]].
## Örat
Örat kan delas in i ytterörat, mellanörat och innerörat.

Ljudet träffar först trumhinnan. Vibrationerna fortsätter sedan genom att hammaren slår städet som i sin tur för vidare vibrationen till stigbygeln och det *ovala fönstret* på öronsnäckan. Eftersom öronsnäckan är mindre än trumhinnan blir slagen desto kraftigare, och på så sätt fungerar detta som en förstärkare.

Snäckan har två kanaler, övre och undre trappan, som är vätskefyllda och står i förbindelse i toppen av snäckan. Mellan dem finns en tredje kanal som heter snäckgången. I snäckgången finns *hörselsinnesceller* fästa i *Cortiska organet*, som i sin tur sitter fast i botten av snäckgången i *basilarmembranet*.

Hörselsinnescellerna har fina cilier på ovansidan, som vid vibrationer stöter emot *täckmembranet* ovan.

Vibrationen som kommer från ovala fönstret fortsätter i övre trappan till snäckans topp där den överförs till undre trappan, för att sedan komma sluta i *runda fönstret*. Basilarmembranet har olika tjocklek och spänst i olika delar av snäckan. Örat känner således av ljudets frekvens genom att det sker resonans på olika ställen i örat.

Högfrekventa toner registreras nära ovala fönstret medan lågfrekventa registreras längre bort.

Mellanörat och svalget står i förbindelse genom örontrumpeten, som säkerställer att trycket i örat är samma som trycket utanför.[^1]

[^1]: Detta är varför det hjälper att svälja för att bli av med lock i öronen.

### Balans
I innerörat finns vätskefyllda ovala *hinnsäckar* som avger impulser om huvudets läge och rörelse. Detta sker genom att delar av hinnsäckarna är täckta med cilier. Vätskan i hinnsäckarna är tjock och innehåller flera små korn (*otoliter*) med kalciumkarbonat. När kroppen rör sig åt något håll böjs cilierna längs kanterna vilket registreras som rörelse.

Båggångarna är kanaler som sitter i 90 grades vinkel till varandra och därmed klarar av att registrerar rotation. De fungerar på ungefär samma sätt som hinnsäckarna.

## Sjukdomar
### Öroninflammation
Bakterier kan genom örontrumpeten spridas från halsen till mellanörat. Detta kan leda till varbildning i mellanörat, vilket i sin tur kan öka trycket och skapa sprickor i trumhinnan.
### Otoskleros
Otoskleros är en sjukdom där stigbygeln vuxit fast i ovala fönstret, vilket gör att ljudvågor inte kan ledas vidare.

Sjukdomen kan botas genom operation.


---

![[Öra.png]]

![[Öronsnäcka.png]]

![[Resonans i örat.png]]