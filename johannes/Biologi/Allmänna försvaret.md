---
aliases:
  - Medfödda försvaret
---
#biologi #biologi/fysiologi #biologi/fysiologi/immunologi 

Det allmänna försvaret är del av [[Immunsystemet|immunförsvaret]] och består av det yttre och inre försvaret.
## Yttre försvaret
Den första försvarslinjen är det yttre försvaret, som huvudsakligen menar [[Hud|huden]]. Dess yttersta lager består av ett flerskiktat [[Epitelvävnad|epitel]]. Hudceller bildas i läderhuden och pressas upp mot ytterhuden där de dör och sedan med hjälp av proteinet *keratin* förhornas. Huden har även ett kemiskt skydd i form av svett som har pH 3-6, vilket stoppar många bakterier, samt innehåller enzymet lysozym som angriper cellväggen på bakterier.
## Inre försvaret
Den andra försvarslinjen är det inre försvaret som består av icke-specifika [[Vit blodkropp|vita blodkroppar]] (som fagocyter) samt [[Inflammationsreaktion|inflammationer]].

**Monocyter/makrofager**
Monocyter är en liten cell som lagras i mjälten. När kroppen känner av en infektion transporteras monocyterna till det infekterade området och, när de är i vävnadsvätskan runtomkring, omvandlas till [[Vit blodkropp|makrofager]]. Makrofagerna äter patogenen genom endocytos (kallat fagocytos) och angriper det i cytoplasman med enzymer och steriliserande väteperoxid $\ce{H2O2}$.

**NK-celler**
I blodet finns även NK-celler (Natural Killers) som angriper mänskliga celler som blivit infekterade.

**Granulocyter**
Dessutom finns granulocyter som liksom makrofager dödar inkräktare med enzymer och väteperoxid. De kan även utsöndra korn med enzymer som dödar smittämnen utanför cellen.

En typ av granulocyt som finns hud, slemhinnor och blod är mastceller, som innehåller och utsöndrar histamin och heparin och aktiverar [[Inflammationsreaktion|inflammationer]].

**Interferoner**
Virusinfekterade celler kan utsöndra interferoner till närliggande celler, som hindrar dem från att föröka viruset ifall de blir smittade. Interferoner aktiverar även makrofager och NK-celler.

**Dendritiska celler**
Dendritiska celler finns i epitelvävnad. De tar upp och bryter ner patogener, och för dem sedan till lymfknutorna och presenterar patogenen för T-lymfocyterna, vilket aktiverar det [[Specifika försvaret|specifika försvaret]].