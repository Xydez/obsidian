#biologi #biologi/anatomi 

Hjärnan är del av det [[Biologi/Nervsystemet|centrala nervsystemet]] tillsammans med [[Ryggmärg|ryggmärgen]]. Nervimpulserna från hjärnan färdas i stor del genom ryggmärgen.

De olika delarna av hjärnan kommer från olika steg i evolutionen och därför olika gamla.
## Struktur
### Hjärnstammen
Den äldsta delen är *hjärnstammen*. Alla nervimpulser till eller från hjärnan passerar hjärnstammen. %%Hjärnstammens funktioner är att:
- koppla om signaler från respektive hjärnhalva till den andra
- kontrollera icke-viljestyrda funktioner, t.ex. hjärtrytm och andning%%

Först i hjärnstammen är den *förlängda märgen* som ansvarar för *homeostatiska* funktioner (såsom andning, hjärtrytm, blodtryck och matspjälkning).

Sedan kommer *bryggan* som fungerar som en kopplingsstation för signaler mellan stor- och lillhjärnan.

Sist kommer *mitthjärnan* (förväxlas ej med mellanhjärnan) som fungerar som kopplingsstation för syn- och hörselintryck, men också som smärta- och vakenhetscentrum.

Genom dessa tre delar löper den *retikulära formationen* som filtrerar ut irrelevanta stimuli.[^1] Även repetitiva stimuli filtreras ut, vilket har en sövande effekt; på motsatt sätt hålls hjärnan vid många stimuli vaken.
### Andra delar
Bakom hjärnstammen ligger *lillhjärnan*, som hanterar koordination och rörelse.

Både ryggmärgen och håligheterna i samt området runt hjärnan innehåller *cerebrospinalvätska*.

Området som länkar samman de två hjärnhalvorna kallas *hjärnbalken*.
#### Mellanhjärnan
Mellanhjärnan är egentligen del av storhjärnan.

Ovanför hjärnstammen i mellanhjärnan ligger *talamus*, som fungerar som en mellanstation, stora hjärnan och hjärnstammen emellan.

Under talamus finns *hypotalamus*, som står för många instinktiva drifter, exempelvis sexualitet, aggression, rädsla, hunger, törst och stress, samt utsöndring av vissa [[Endokrina systemet|hormoner]] för att reglera detta. Hypotalamus är i sin tur sammankopplad med *hypofysen*, som står för utsöndring av många andra från hypotalamus mottagna hormoner, som i sin tur reglerar kroppens hormonkörtlar, m.m.

Även *amygdala* (som står för minnet av starka känsloupplevelser) finns här.

Det *limbiska systemet* bildar en ring runt hjärnstammen och finns även i tinningloberna. Det styr till stor del känslor och minne, och utgörs bl.a. av hippocampus.
### Storhjärnan
Den största delen av hjärnan kallas just *stora hjärnan*.

Det yttersta skiktet av stora och lilla hjärnan kallas *hjärnbarken* och bildar ett 5 mm tjockt kontaktnät av synapser.

I mitten av storhjärnan bildar *centralfåran* en gräns mellan den främre delen av hjärnan (som har motoriska centra) och den bakre delen av hjärnan (som har sensoriska centra).

**Frontalloben**
I främre delen av hjärnbarken pannloben (frontalloben) finns framför centralfåran ett motoriskt centra som reglerar skelettmuskler i motsatta kroppshalvan.

I olika delar av hjärnan, främst frontalloberna, finns *associationscentra* som bl.a. organiserar tankar och planerar kommande aktiviteter.

**Parietalloben**
I bakre delen av hjärnbarken i hjässloben (parietalloben) finns bakom centralfåran ett sensoriskt centra som på motsvarande sätt mottar impulser från sinnesceller som registrerar tryck, värme, smärta, m.m.

**Nackloben**
I nackloben hanteras synintryck, som sorteras efter form och färg, varpå de skickas till tinning- och pannloberna för tolkning.

**Tinningloben**
Tinningloberna vidaretolkar syn- och hörselintryck. Det är även ett center för inlärning, och kopplar till det limbiska systemet.

**Hjärnhalvor**
Vänster hjärnhalva kallas ofta den analytiska hjärnhalvan. I vänster hjärnhalva finns bl.a. två talcentrum. Om det främre centrat skadas blir talet långsamt och oartikulerat. Om det bakre centrat skadas blir talet normalt uttalat men meningslöst och osammanhängande. Vänster hjärnhalva styr även matematiskt-logiskt tänkande.

Höger hjärnhalva kallas ofta den kreativa hjärnhalvan och har större kontroll över rumsuppfattning, musik, bildseende, m.m.

> [!tip] Tips
> Detta förklarar varför det exempelvis sägs att vänsterhänta personer är mer konstnärliga, eftersom det innebär att deras högra hjärnhalva är mer aktiv.
## Psykiskt påverkande substanser
- Koffein - Blockerar adenosinreceptorer i hjärnan
- Nikotin - Ökar koncentrationsförmåga men kontraherar blodkärl
- Alkohol
	- Ökar effekten av GABA (som har en hämmande funktion genom att öppna kanaler som släpper in kloridjoner och därmed minskar spänningen)
	- Löser sig i lipider i nervcellernas membran och förändrar deras förmåga att ge ifrån sig och reagera på impulser
## Sjukdomar
### Cerebral Pares (CP)
Cerebral pares innebär att motoriska centra i hjärnan har skadats (ofta under förlossningen), vilket innebär svårigheter att kontrollera muskelrörelser.
### Parkinsons sjukdom
Parkinsons sjukdom innebär skada på celler i hjärnstammen som har funktioner för kroppsrörelser samt producerar neurotransmittorn dopamin. Detta innebär att patienten blir mer och mer stel och orörlig. Parkinsons kan behandlas med dopaminliknande ämnen (L-Dopa) men är inte helt botad.
### Alzheimers sjukdom
Alzheimers orsak är inte fullt förstådd men observationer pekar på att amyloid bildar plack på hjärnans cortex.
### Hjärninfarkt (stroke)
En stroke kan uppstå om ett blodkärl i hjärnan brister. Skadan beror på vilken del av hjärnan som skadas.

---

![[Vänster hjärnhalva.png]]