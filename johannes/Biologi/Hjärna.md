#biologi #biologi/anatomi 

Hjärnan är del av det [[Nervsystemet|centrala nervsystemet]] tillsammans med [[Ryggmärg|ryggmärgen]]. Nervimpulserna från hjärnan färdas i stor del genom ryggmärgen.

De olika delarna av hjärnan kommer från olika steg i evolutionen och därför olika gamla.

Den äldsta delen är *hjärnstammen*. Alla nervimpulser till eller från hjärnan passerar hjärnstammen. Hjärnstammens funktioner är att:
- koppla om signaler från respektive hjärnhalva till den andra
- kontrollera icke-viljestyrda funktioner, t.ex. hjärtrytm och andning

Bakom hjärnstammen ligger *lilla hjärnan*, som hanterar koordination och rörelse.

Ovanför hjärnstammen ligger *thalamus*, som fungerar som en mellanstation stora hjärnan och hjärnstammen emellan.

Vid hjärnstammen finns den *retikulära formationen* som hanterar hjärnans vakenhetsgrad. Den filtrerar även ut irrelevanta stimuli.[^1] Repetitiva stimuli filtreras också ut, vilket har en sövande effekt, medan hjärnan vid många stimuli hålls vaken.

Under thalamus finns *hypothalamus*, som bl.a. står för hunger och törst.

Den största delen av hjärnan kallas just *stora hjärnan*.

Det yttersta skiktet av stora och lilla hjärnan kallas *hjärnbarken* och bildar ett 5 mm tjockt kontaktnät av synapser.

Både ryggmärgen och håligheterna i samt området runt hjärnan innehåller *cerebrospinalvätska*.

Området som länkar samman de två hjärnhalvorna kallas *hjärnbalken*.

I främre delen av hjärnbarken (pannloben, frontalloben) finns ett motoriskt centra som reglerar skelettmuskler i motsatta kroppshalvan.

I bakre delen av hjärnbarken (hjässloben, parietalloben) finns ett sensoriskt centra som på motsvarande sätt mottar impulser från sinnesceller som registrerar tryck, värme, smärta, m.m.

I andra delar av hjärnan, främst frontalloberna, finns *associationscentra* som bl.a. organiserar tankar och planerar kommande aktiviteter.

Det *limbiska systemet* bildar en ring runt hjärnstammen och finns även i tinningloberna. Det styr till stor del känslor och minne, och utgörs bl.a. av *hippocampus*.

Vänster hjärnhalva kallas ofta den analytiska hjärnhalvan. I vänster hjärnhalva finns bl.a. två talcentrum. Om det främre centrat skadas blir talet långsamt och oartikulerat. Om det bakre centrat skadas blir talet normalt uttalat men meningslöst och osammanhängande. Vänster hjärnhalva styr även matematiskt-logiskt tänkande.

Höger hjärnhalva kallas ofta den kreativa hjärnhalvan och har större kontroll över rumsuppfattning, musik, bildseende, m.m.

> [!todo] Undersök
> Vilka delar menar Fredrik Lindström på i standupshowen Människan?
## Psykiskt påverkande substanser
- Koffein - Blockerar adenosinreceptorer i hjärnan
- Nikotin - Ökar koncentrationsförmåga men kontraherar blodkärl
- Alkohol
	- Ökar effekten av GABA (som har en hämmande funktion genom att öppna kanaler som släpper in kloridjoner och därmed minskar spänningen)
	- Löser sig i lipider i nervcellernas membran och förändrar deras förmåga att ge ifrån sig och reagera på impulser
## Sjukdomar
### Cerebral Pares (CP)
Cerebral pares innebär att motoriska centra i hjärnan har skadats (ofta under förlossningen), vilket innebär svårigheter att kontrollera muskelrörelser.
### Parkinsons sjukdom
Parkinsons sjukdom innebär skada på celler i hjärnstammen som har funktioner för kroppsrörelser samt producerar neurotransmittorn dopamin. Detta innebär att patienten blir mer och mer stel och orörlig. Parkinsons kan behandlas med dopaminliknande ämnen (L-Dopa) men är inte helt botad.
### Alzheimers sjukdom
Alzheimers orsak är inte fullt förstådd men observationer pekar på att amyloid bildar plack på hjärnans cortex.
### Hjärninfarkt (stroke)
En stroke kan uppstå om ett blodkärl i hjärnan brister. Skadan beror på vilken del av hjärnan som skadas.