#biologi #biologi/fysiologi 

Tunntarmen är ett steg i [[Matspjälkningssystemet|matspjälkningen]] efter [[Magsäck|magsäcken]] och före [[Tjocktarm|tjocktarmen]].

Tunntarmen är cirka sex meter lång och ansvarar för majoriteten av nedbrytningen. De första 2-3 decimeterna benämns [[#Tolvfingertarmen|tolvfingertarmen]] och utsöndrar vätskor medan [[#Huvuddelen av tunntarmen|resten av tunntarmen]] utvinner näring.
## Tolvfingertarmen
I tolvfingertarmen utsöndras *galla* och *bukspott*.

Galla bildas i [[Lever|levern]] som sedan samlas i gallblåsan, för att sedan tryckas ut via gallgången in i tolvfingertarmen.

Gallan innehåller *bilirubin*, som är en restprodukt från döda blodkroppar och ger avföring dess bruna färg, samt gallsalter, som likt tvättmedel finfördelar fetter. Gallsalter syntetiseras i levern från [[Kolesterol|kolesterol]], som tillverkas av kroppens egna celler och tillförs med födan. Kolesterol kan bilda gallstenar som fastnar i gallgångarna - ett problem som associeras med intagning av fet mat.

Bukspott (pankreassaft) bildas i bukspottskörteln (pankreas) och utsöndras i tolvfingertarmen. Bukspott är basiskt och neutraliserar därmed magsyran. Det innehåller även flera enzymer såsom:
- Amylas, som bryter ner polysackarider
- Lipas, som bryter ner fetter till glycerol och fettsyror
- Andra proteinnedbrytande enzymer
## Huvuddelen av tunntarmen
Tunntarmen utsöndrar även genom tarmväggen *tarmsaft* som innehåller ytterligare enzymer, såsom:
- Maltas, laktas m.fl. som bryter ner disackarider till monosackarider
- Dipeptidas som bryter ner dipeptider till enstaka aminosyror

Tunntarmen transporterar likt strupen fram maten genom [[Peristaltik|peristaltiska rörelser]], vilket är då [[Muskelvävnad|glatt muskulatur]] knådar fram tarminnehållet

Tunntarmen är veckad på tre nivåer.
1. Tarmväggen är veckad
2. Längs tarmväggen sitter tarmludd, vilket består av utskott som kallas villi och utsöndrar tarmsaften samt tar upp näringsämnen
3. Varje villus har i sin tur mikrovilli som ytterligare ökar tarmens yta

Villi tar genom [[Kanal- och transportproteiner|aktiv transport]] upp socker och aminosyror genom blodkärl och fetter genom lymfkärl.

Även majoriteten av den vätska som utsöndrats tas sedan upp i tunntarmen genom [[Osmos|diffusion]].

Fetterna töms i blodomloppet och klipps senare i småbitar för att direkt användas i [[Citronsyracykeln|citronsyracykeln]].

Sockerarterna transporteras via portvenen till [[Lever|levern]] där det omvandlas till [[Glykogen|glykogen]]. Även proteinerna och andra näringsämnen transporteras via portvenen ut i resten av kroppen.