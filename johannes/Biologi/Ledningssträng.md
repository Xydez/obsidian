#biologi #biologi/botanik 

Ledningssträngen är den centrala delen av [[Stam|stammen]] och [[Rot|rötterna]]. Den består av två funktionella delar: *xylemet* och *floemet*.

## Xylem
Den första delen är xylemet[^1] "veddelen", som består av döda, tömda celler med tjocka cellväggar förstärkta med *lignin* (vedämne).

Xylemet består av två sorters celler: trakeider och kärl.

Trakeiderna är avlånga överlappande celler som har porer i ändarna för att överföra vatten.

Kärlen består av betydligt större celler än trakeiderna. Cellväggarna mellan dem är genomborrade så att de bildar sammanhängande rör.

[^1]: Från grekiska xy'lon 'trä'
## Floem
Den andra delen är floemet[^2] "sildelen", som till skillnad från xylemet består av levande celler. Floemet fungerar som transport för viktiga ämnen, främst löst rörsocker.

Växten ofta sin energi i form av [[Stärkelse|stärkelse]] i blad och lagrande organ som rötter eller stamknölar. För att utnyttja denna energi bryts den ner till löst rörsocker och transporteras genom silrören i floemet till en växande del av växten.

Silrören är rör av silrörsceller som avgränsas med silplattor, som är platta genomborrade cellväggar, vilket innebär att cytoplasman är kontinuerlig. Silrörsceller saknar [[Cellkärna|cellkärna]], [[Golgiapparat|golgiapparat]] och mycket av [[Cellskelett|cellskelettet]], och har bara ett fåtal [[Ribosomer|ribosomer]]. På grund av detta finns följeceller som ansvarar för att hålla silrören vid liv genom att producera nödvändiga ämnen.

Transporten i silrören fungerar genom att sockret pumpas in i silrören, vilket sänker deras vattenpotential och därmed får vatten att strömma in och pressar fram sockerlösningen. Sockret pumpas sedan ut där det behövs.

[^2]: Från grekiska phlo'os 'bark'

---

![[Ledningssträng.png]]