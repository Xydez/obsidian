Tre lokala styrningar: myogena, metaboliska och endoteliala (skapa kort)

## Sympaticus
Sympaticus har en generell innervering hos främst de mellanstora/små artärerna och mellanstora/stora venerna.

> I mikroskopbild ser vi:
> Lamina elastica interna (elastin är flourerande)
> Suddigt i adventitia, detta är katekolaminerna; här ligger sympatisk innervering längs *kanten* av tunica media.

I de stora artärerna har vi gles innervation.

Mycket tät innervation av resistanskärl.

Föga innervation av "prekapillära sfinktrar".

Tät innervation av vener.

**Sympaticusaktivering**
Sympaticusaktiveringen kommer i oregelbundna skurar. Både artärer och vener reagerar på skurarna.

Däremot vid konstant stimulering (jämn frekvens) så drar den sig lite grann och har en konstant tonus men väldigt låg. Artären rör sig inte alls.

Däremot: Ytan under kurvan (kontraktion) är samma. Men för artären betyder det mycket.

**Det vill säga**: Höga frekvenser drar igång artärer (och vener), låga frekvenser drar bara igång vener.

### Neurotransmittorer
Noradrenalin, ATP och NPY (neuropeptid Y) finns i samma granulae och frisätts vid nervstimulering.

**ATP**
ATP ansvarar för snabb kontraktion i början. Efterhand växer svaret ändå upp till samma platå (kraft i mN).

**Noradrenalin**
Om vi däremot blockerar alfareceptorerna för noradrenalin, försvinner i stort sett hela svaret. Alltså, noradrenalin sveper in och tar över (viktigt för det stora bibehållna svaret).

**Neuropeptid Y**
> Test: Vi tar bort både noradrenalin- och ATP-receptorerna och märker hur tillsättning av NPY inte ger något svar alls; men om vi lägger till vasopresin för att dra igång en kontraktion och forskolin för att hämma den. Nu, om vi tillsätter NPY, så sker kraftiga kontraktioner.

NPY är en potent hämmare av adenylcyklas, alltså kan vi "slå ut relaxationen". NPY slår ut relaxationer och skär av stimuli som annars hade satt igång relaxation.
### Humoral styrning
Alltså, kemiska signaler genom blodbanan (hormoner).

Adrenalin, angiotensin II och vasopressin (ADH).

**Adrenalin**
Adrenalin är mycket potent på beta-receptorer; om dessa finns kommer adrenalin främst ge en beta-aktivering och en relaxation. Men finns det inga beta-receptorer kommer adrenalin endast påverka alfa-receptorerna och ge en vasokonstriktion.

I verkligheten har adrenalin sällan någon större effekt. Vad avser adrenalin, glöm det i cirkulationssammanhang. Det reglerar snarare glukos-/fetthomeostas.

> Ett transplanterat hjärta saknar innervering och blir då överkänsligt för katekolaminer.

I vardagen har detta föga effekt.

> Betareceptorer sitter närmast lumen i kärlväggen (innerst i tunica media), medan alfareceptorer sitter närmare sympatiska nervändarna (ytterst i tunica media). Alltså säger man att adrenalin når betareceptorerna först. Men som sagt, "finns det betareceptorer över huvud taget?"

**Vasopressin**
Har framförallt en effekt på njuren (antidiuretiskt hormon, ADH).

Vid en kraftig aktivering (t.ex. blödningschock) kan man få en aktivering som spelar roll för blodkärlen.

I vardagen har detta föga effekt.

**Angiotensin II**
Har sitt ursprung i njuren.

1. Levern syntetiserar angiotensinogen
2. I njuren (dess afferenta arterioler) produceras renin, som kan spjälka av polypeptiden angiotensin I från angiotensinogen.
3. ACE (Angiotensin converting enzyme) omvandlar angiotensin I till angiotensin II genom att spjälka ytterligare en del.
	- Detta enzym finns främst i lungan, och eftersom allt blod går genom lungan... Även i njurens blodkärl sker dock denna omvandling.

Har flera effekter:
- ökar angiotensin II natrium-resorptionen i njuren,
- stimulerar binjurebarken att producera mer aldosteron som "accentuerar" natriumresorptionen
- stimulerar sympaticus i hjärnstammen,
- påverkar nervterminalerna och ökar noradrenalinfrisättning,
- stimulerar törst,
- stimulerar tillväxt av vävnader/blodkärl,

## Kapillärer
**"Prekapillära sfinktrar" och styrning**
Finns som sagt ingen anatomisk sfinktermuskel.

Kapillärernas flöde styrs främst av metaboliska faktorer (t.ex. pH, CO2, O2, K+, adenosin, fosfat, laktat, osmolaritet) och har ingen yttre styrning.

**Olika kapillärer**
- Kontinuerlig kapillär
	- Finns en (enstaka?) springa ("cleft") i kapillären
	- Finns även tunnlar genom endotelet, likt en sil
- Fenestrerad kapillär
	- De två membranen smälter samman till ett membran (?)
- Diskontinuerlig kapillär (sinusoid)
	- Stora glipor/hålrum

### Kapillärt utbyte
Två avseenden:
- Vätsketransport mellan kapillär och interstitium
- Transport av upplösta ämnen mellan kapillär och interstitium
	- Hydrofoba (gaser: O2, CO2)
	- Små vattenlösliga
	- Stora vattenlösliga

Två hydrostatiska tryck:
- Kapillärtrycket vill pressa vätskan ut.
- Tryck i vävnad (interstitialvätskan) vill pressa vätskan in.

Osmos (lösta ämnen drar in väska med ett osmotiskt tryck, tills vätsketrycket på andra sidan membranet väger över).

Två sorters osmotiskt tryck:
- Kristalloidosmotiskt tryck
	- uppstår på grund av koncentrationsskillnader av kristalloider (det vill säga joner: Na, K, Cl, Ca m.fl.)
	- "osmolaritet"
	- Kan utöva en effekt på > 5000 mmHg (?)
- Kolloidosmotiskt tryck
	- utövas av stora partiklar (t.ex. proteiner: albumin, globulin m.fl.)
	- Kan utöva en effekt på ca 25 mmHg

Kapillärer är fritt genomträngliga för kristalloid, alltså är det viktiga trycket det kolloidosmotiska trycket.

Kolloiden suger oftast till sig vätska in i kärlet. Men vid t.ex. inflammation kan suget ske på utsidan.

Alltså har vi fyra krafter: osmotiskt sug respektive hydrostatiskt tryck in/ut:
- $\pu{P_c = 10\textendash25 mmHg}$
- $\pu{P_{if} = -5\textendash5 mmHg}$
- $\pu{\pi_c \approx 25 mmHg}$
- $\pu{\pi_{if} = 1\textendash5 mmHg}$

$\text{Net filtration pressure} = (P_c - P_{if}) - (\pi_c - \pi_if) \approx 0$

Lymfkärlen återför den resterande vätskan (2-4 liter/dag) till ductus thoracicus.

Ju längre man kommer i kapillären desto mer faller trycket. Alltså går filtrationstrycket *utåt* i början och *inåt* i slutet (osmotiska överväger).

> Obs! Detta är en tankemodell.

För att sammanfatta beror det kapillära utbytet på:
- vattenpermeabilitet
- tillgänglig kapilläryta
- hydrostatisk tryckskillnad
- osmotisk tryckskillnad

**Reflektionskoefficient**
Talar om hur osmotiskt aktivt ett ämne är.

σ = 0,0 kan ta sig igenom kapillärväggen
σ = 1,0 är hundra procent aktiva, tar sig aldrig genom membranet
σ = 0,2 motsvarar alltså att 20% av koncentrationen vore osmotiskt aktiva (dvs. tar sig inte igenom membranet)

$$Jv=K_h\cdot A\cdot (\Delta P-\sigma_D\cdot \Delta\pi)$$

Kapillära filtrationskoefficienten (CFC) är ett mått på hur lätt vatten kan transporteras i en vävnad och mäts i ml / (min \* mmHg \* 100 g). Njure har 1,0, tarm 0,5, muskel 0,005.

**Vattenlösliga**
Två sätt att ta sig över vävnaden:
- diffusion
	- diffusionskoefficient,
	- tillgänglig kapilläryta,
	- koncentrationsskillnad
- filtration - När vattnet flödar så "följer det med"
	- reflektionskoefficient
	- medelkoncentration i vätskan (plasman)
	- vattenflödet genom porerna

$$J_S = \underbrace{P\cdot A\cdot \Delta c}_{\text{(diffusion)}} + \underbrace{J_v\cdot(1-\sigma)\cdot C_P}_{\text{(filtration)}}$$

Alltså små molekyler diffunderar, stora molekyler filtreras.

**Fettlösliga**
För dessa är membranet inget hinder - eftersom de är fettlösliga kan de diffundera direkt över membranena. Alltså är diffusion den *enda* viktiga faktorn (*hela* kapillärväggen är den yta som gäller, och inte bara hålen).

Till dessa räknar vi gaser (O<sub>2</sub>, CO<sub>2</sub>), vissa forskare menar att det skiljer sig mellan membran. Förekomsten av aquaporiner påverkar permeabiliteten för koldioxid.

### Kapillärtryck och flöde
**Kapillärtrycket**
Kapillärtrycket beror på förhållandet mellan pre- och postkapillär resistans/motstånd.

Kroppen styr typiskt genom att konstriktera prekapillära motståndskärlet och öka prekapillära motståndet, vilket minskar kapillärflödet.

Om vi får en prekapillär vasodilatation får vi mer tryck i kapillärerna. Detta gör att vi i själva kapillären pressar ut mer vätska i vävnaden.

> Alltså svullnar muskeln när man jobbar med den; detta är vad muskelbyggare gör innan en tävling.

Om vi får en prekapillär vasokonstriktion sänks kapillätrycket; alltså vinner det osmotiska suget och drar in vätska tillbaka i blodbanan. Alltså fyller vi på blodbanan med vävnadsvätska (t.ex. vid sympaticusaktivering), "tankar upp blodvolymen".

Om vi får en minskad plasmaosmolaritet, lägre osmolaritet i plasman, t.ex. vid leversvikt eller njursvikt. Då får vi ett sug ut i vävnaden, detta leder till ödem (svullna magar i Afrika, proteinen kan inte hålla kvar vätskan i blodet).

Ödem kan bero på:
- Ökat P_c (kapillärtryck)
- Minskat Pi_c (kolloidosmotiskt tryck)
- Ökad CFC (inflammation)
- Lymfobstruktion
- Vätskeretention (vi har för mycket vätska i kroppen)

Autotransfusion har två faser, en snabb och en långsam:
1. Reducerad kapacitans, vener dras ihop
2. Kroppen förflyttar interstitialvätska i blodbanan

## Vener
Vener i extremiteterna har klaffar, och låter i regel blod i de ytliga venerna flyta ned i de djupare.

De mjuka eftergivliga venerna ligger i regel inbäddade i skelettmuskler, alltså kan skelettmuskeln klämma fram blodet.

Ventrycket blir mycket lägre eftersom vi har "klippt av vätskepelaren" i segment. Alltså sänker detta ventrycket.


## Sammanfattning
Stora artärer
- viss sympaticuskontroll (1-20mm)
- humoral kontroll (> 20 mm)
Prekapillära resistanskärl (här finns den mesta av kontrollen)
- sympaticuskontroll
- myogen kontroll
- metabolisk kontroll
Prekapillära sfinktrar
- myogen kontroll
- metabolisk kontroll
Kapillärer
- ingen allmän styrning
Postkapillära resistanskärl
- sympaticuskontroll
- (eventuellt) metabolisk kontroll
Postkapillära kapacitanskärl
- sympaticuskontroll (sympaticus kan tömma venerna)
- passiv konsekvens av tryckändringar (följer prekapillär resistans)

## Speciella kärlbäddar
### Hud
**Arteriovenösa anastomoser**
Akrala delar, händer fötter och ansikte.

> Akral. Som har med perifer kroppsdel (spetsig ändpunkt) att göra, såsom tår och fingrar.

Här finns arteriovenösa anastomoser (AV-anastomoser), där man kan gå från artär till ven utan att passera kapillärerna, för att kyla ned.

Dessa kärl är väldigt känsliga för sympaticusaktivering, och denna aktivering regleras separat från den generella aktivering. Sympaticusaktiveringen kommer från termoregulatoriskt centrum

Feber använder leuktriener (?) och ändrar termostatens inställning.

**Triple response**
Triple response:
1. Red reaction - lokal rodnad, ökat blodflöde pga. vasodilation; histamin får endotelceller att frisätta LO och erhålla vasodilatation
2. Flare - diffus omgivande rodnad; beror på "axonreflex"
3. Wheal - lokal svullnad (bula); ett ödem pga. vasodilation pga. ökat kapillärtryck

Histamin stimulerar sensoriska afferenta nerver och leder på vägen via kollaterala grenar till frisättning av substans P, CGRP m.fl. som vidgar blodkärl i nervens utbredningsområde.

**CNS**
Kärlbädden i CNS (hjärna och ryggmärg) skiljer sig åt:
- inga prekapillära sfinktrar, dvs. hela kapillärbädden är alltid tillgänglig
- utmärkt autoreglering ("som vi har sagt"?) - alltså myogent svar?
- Föga svar på sympaticusstimulering
- Stark metabolisk kontroll: P_CO2, pH
- Mycket täta kapillärer, blod-hjärnbarriär
	- Blod-hjärnbarriären har hål i de "cirkumventrikulära organen" runt 3:e och i viss mån 4:e ventrikeln: subforniska organet (SFO), organum vasculosum laminae terminalis (OVLT), eminentia mediana, area postrema
	- Angiotensin II kan utlösa törst eftersom det kommer åt törstregleringsneuron i area postrema i medulla oblongata
	- Resten av hjärnan kommer man inte åt med hormoner

Sänker man blodtrycket så svimmar man därför att hjärnan inte kan upprätthålla blodflödet under ca 50 mm Hg (vet dock inte var man svimmar).

**Skelettmuskel**
**Hjärta**
