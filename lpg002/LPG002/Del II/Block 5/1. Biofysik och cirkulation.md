## Sjukdomar som drabbar cirkulationssystemet
**Blodproppar**
Två sorters blodproppar:
- Tromber (trombos) - bildas på plats i blodkärlet och täpper till; t.ex. vid nedsatt blodtillförsel eller dåliga blodkärl
	- t.ex. på flygplan med låg cirkulation kan man få ventrombos
	- förmaksflimmer (förmaken är stilla); blodet blir bara stående och tromber bildas
- Emboli (sing. embolus; embolism)- Tromben lossnar och färdas genom kroppen, kan bilda ett lungemboli
	- Kan i hjärnan leda till stroke/slaganfall

**Hypertoni**
Högt blodtryck skadar blodkärlen på längre sikt.

**Ateroskleros och angina pectoris**
Kan leda till ateroskleros (åderförkalkning). Om det drabbar hjärtat angina pectoris (kärlkramp; trånghet + bröst)

**Hjärtinsufficiens**
Hjärtinsufficiens (hjärtsvikt) kan uppstå när hjärtat inte klarar av att pumpa runt blodet. Patienten klarar inte ansträngning och problemen kan bli värre.

**Diabetes**
Diabetes leder till blodkärlförändringar, diabetesretinopati (retina försöker bilda blodkärl för att kompensera).

**Raynauds syndrom**
Raynauds syndrom är vita fingrar på grund av överreaktiva blodkärl. En patients fingrar reagerar kraftigt på nedkylning och det är väldigt svårt att få igång cirkulationen.

**Inflammation**
Tecken på inflammation:
- *rubor* rodnad
- *tumor* svullnad
- *calor* värmeökning
- *dolor* smärta
- *functio laesa* nedsatt funktion

**Cancer**
Många tumörer kan anfallas genom att komma åt deras blodförsörjning.

Angiogeneshämmare - hämmare av kärlbildning.

På 90-talet experimenterade man på möss och lyckades besegra cancern.

Detta skulle kunna vara nästintill en universalkur, men man har inte funnit någon bra angiogeneshämmare för människa.

**Vaskulär demens, Binswangers sjukdom**
Beror på kärlinsufficiens.

## Fysikaliska aspekter
**Tryck**
Kraft per yta.

Återkommer i flera enheter:
- $\pu{N/m2}$ = Pascal (Pa)
- Pelarhöjd - P=ρhg (densitet, höjd, gravitationskraft)
	- Kvicksilver är den tyngsta vätskan vi känner till (ρ=13), alltså måste man inte ha en lika hög pelare
	- Blod 100 mm Hg istället för 130 cm H2O eller 13,3 kPa
	- Respirationsfysiologer är de enda som någorlunda bytt till kPa, men för resten är 100 mmHg en för smidig siffra

Tryckmätning i vätskans rörelseriktning blir högre än sidotrycket eftersom rörelseenergin inkluderas.

Om vätskan är i rörelse kommer sidotrycket successivt att minska.

En krök på öppningen med flödesriktningen får med sig lite av rörelseenergin (sidotryck plus rörelseenergi), medan en krök mot flödesriktningen blir sidotrycket minus rörelseenergin (sugeffekt).

Ju högre hastighet desto mer minskar sidotrycket.

**Bernoullis princip**
statiskt tryck + dynamiskt tryck + potentiell energi = konstant

$$P + 1/2\rho v^2 + \rho hg = k$$

https://www.nrcf.lu.se/lararresurser/lararresurser-fran-o/d/blasningar

Trycket ökar med djupet, alltså är den potentiella energin (rhohg) till hydrostatiskt tryck längre ner.

Cirkulationen måste hela tiden kompensera för lägesförändringar.

**Tryck i kärlsystemet**
Aorta (systemtryck)
- 100 mmHg
Kapillärer
- ca 20-40 mmHg
Vener
- ca 0-10 mmHg

**Sorters tryck**
Intravaskulärt tryck (tryck i ett kärl i förhållande till ytterluften).
Transmuraltryck (skillnad mellan intravaskulärt tryck och extravaskulärt tryck i vävnaden). 
Perfusionstryck (skillnad mellan två koneskutiva ställen i kärlbanan, t.ex. före och efter ett organ)

**Medelartärtrycket**
![[Medelartärtryck.png]]

Pulstrycket är amplituden, dvs. skillnaden mellan systoliskt och diastoliskt tryck.

Medelartärtrycket är ungefär diastoliskt tryck + 1/3 av pulstryck eftersom majoriteten av tiden är diastoliskt.

Finns många blodtrycksrelaterade sjukdomar.

## Flöde
Volymflöde (volym per tid; liter per minut)
Flödeshastighet (längd per tid; meter per sekund)

Hjärtminutvolym ("cardiac output", CO). 5-35 liter per minut.

Flödeshastighet aorta (50 cm/s, A=2,5 cm<sup>2</sup>), kapillärer (0,03 cm/s, A=4500 cm<sup>2</sup>) vena cava (10-30 cm/s, A=8 cm<sup>2</sup>).

**Viskositet**
Viskositet/trögflutenhet är ett mått på hur trögflytande en vätska är.

Mäts i pascalsekunder (Ns/m<sup>2</sup>) och betecknas η (eta).

I kärl får vi en parabolisk flödesprofil med högst hastighet i mitten.

**Newtonska och icke-newtonska vätskor**
Newtonska vätskor har en konstant viskositet, t.ex. vatten och plasma.

Icke-newtonska vätskor har en viskositet som förändras med omständigheterna, t.ex. blod som beror på:
- rördiameter
- flödeshastighet
- temperatur
- hematorkrit

**Hematokrit**
Erotrocyternas volymfraktion, alltså andelen erytrocyter i ett blodprov. När man kör en centrifug får man andelar plasma och blod. Typiskt 40-45%.

> Termen "hematokrit" var ursprungligen ett märke på centrifugen.

**Tixotropi**
Jämför t.ex. en målarfärg som stelnar när den är stillastående, men att när man penslar ut den blir den flytande. Detta koncept kallas tixotropi och utmärker också blodet.

Blodets viskositet minskar med flödeshastigheten.

Alltså, om man häller upp ett blodprov i ett provrör blir det en gelé eftersom det inte är i rörelse.

Orsaken till detta är att blodkropparna i stilla blod ligger huller om buller, men med den paraboliska flödesprofilen orienterar de sig i samma riktning med smalsidan mot strömmen och flyter bättre.

**Fåhraeus-Lindquisteffekten**
Fåhraeus-Lindquisteffekten innebär att ju mindre kärldiameter desto lägre viskositet, med ett maximum på runt 10 mikrometer, upp till en viss gräns där blodkropparna inte längre får plats.

**Dessutom**: Ju högre hematokrit desto högre relativ viskositet.

**Resistans**
Gnidning mot väggen och inuti vätskan bromsar vätskerörelser.

Stort rör har lägre resistans.
Kortare rör har lägre resistans.
Låg viskositet ger en lägre resistans.

Tryck = flöde \* motstånd

**Poiseuilles lag**
"Vad bestämmer flödet genom ett rör?"

Resistans = (8 \* längd \* viskositet) / (pi \* radie\^4)

$$Q=\frac{\Delta P}{R}=\frac{\Delta P\cdot \pi \cdot r^4}{8\cdot L\cdot \eta}$$

Alltså är det väldigt effektivt att ändra radien på ett rör för att ändra flödet.

**Blodkärlen är distensibla**
Lågt blodtryck och elastin gör att kärlen drar ihop sig och ger efter.

När man ökar trycket ökar även radien snabbt och därmed också flödet.

Tills trycket blir tillräckligt högt, då är röret stelt och radien konstant ("rigid jacket", en kollagenmantel runt kärlet). 

**Tension**
T=Pr

Tension är den kraften som ett kärl blir utsatt per längdenhet (?)

Alltså ju mindre radie desto mindre kraft mot väggen.

"Wall stress" är tensionen som slås ut per väggtjocklek.

σ=T/w

**Aneurysm**
Aneurysm, ond cirkel:
- Försvagad vägg leder till
- Utvidgning (r ökar) gör att
- Väggen blir tunnare (material omfördelas utefter längre omkrets)
- Tension och wall stress ökar, vilket gör att utvidgningen ökar

Alltså, kommer man över spänningen som väggmaterialet klarar så sker en plötslig svällning av kärlet i denna onda cirkel.

**Turbulent flöde**
Ifall blodet går för fort kan inte längre vätskan hålla sig i orienterade skikt; då uppstår *virvlar* och ett turbulent flöde. Härvidlag bildas resistans varvid flödet minskar.

Sannolikheten för turbulens, Reynolds tal, är

$$Re=\frac{\overline{v}d\rho}{\eta}$$

Vid ett Re på 2000 börjar risken för turbulens.

Dessa turbulensljud utnyttjas vid mätning av blodtryck.

**Krafter på blodkärlets endotel**
Skjuvning (eng. *shear*) verkar på endotelet, tillsammans med kompression och tension.

Skjuvkrafter kan ge intracellulära effekter och aktivera signalvägar.

