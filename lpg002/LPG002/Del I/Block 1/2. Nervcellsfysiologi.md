## 1. Introduktion
> "Hur funkar signalering i hjärnan?" typisk tentafråga, helhetsomfattande redogörelser.

### Makrostruktur av minnen
**Engram** - det sätt på vilket information lagras i nervsystemet. Funktionell sammankoppling av olika nervceller i hjärnan till en "funktionell enhet"; detta mönster är sammankopplat med starkare synapser, vilket ökar sannolikheten att det kommer utlösa aktionspotential tillsammans.

> Minnet av ett äpple är helt enkelt ett engram av neuron som tillsammans avfyrar aktionspotential vid åsyn av ett äpple.

Hur denna funktionalitet har konstaterats ådagaläggs senare i kursen.

### Synaptisk och intrinsisk excitation respektive inhibition
**Excitation** - processer som ökar sannolikheten att en aktionspotential avfyras
**Inhibition** - processer som minskar sannolikheten att dito

Dessa kan vidare delas in i synaptic/intrinsic (excitation/inhibition)
**Synaptisk**
- glutamatsynapser (85%, excitation),
- GABA-synapser (15%, inhibition); ligandstyrda jonkanaler.
**Intrinsic** (alla övriga faktorer)
- Na- och Ca-kanaler är excitatoriska
- K- och Cl-kanaler är inhibitoriska

### Hjärnan är dynamisk
Varför är hjärnan dynamisk?

- **Modulation** - Signalämnen, substanser m.m. Exempelvis noradrenalin, dopamin, cytokiner och annat som påverkar hjärnans tillstånd genom att påverka excitation/inhibition.
- **Plasticitet** - Omformbarhet. Synapser kan göras starkare/svagare = inlärning/glömska. Långtidspotentiering/långtidsdepression.

Plasticitet sker inom synapsen, modulation kommer utifrån.
## 2. Membranpotential
### Uppkomsten av membranpotential
**Hur uppkommer membranpotential?**
Alla celler har en membranpotential, inte bara nervceller.

Två faktorer: koncentrationsgradient och spänningsgradient.

Gradienterna uppkommer genom pumpar. Den viktigaste är Na/K-pumpen; orsaken att vi äter mat över huvud taget kan sägas vara dessa pumpar, drar mest energi i kroppen.
### Jonkoncentrationer
**Jämviktspotential** - om membranet med standardkoncentrationen bara var genomsläppligt för denna jonen hade membranpotentialen blivit denna jämviktspotential.

Fyra joner som har jonkanaler:
- $\ce{Na+}$ - Lite inne, mycket ute.
- $\ce{K+}$ - Mycket ute, lite inne
- $\ce{Cl-}$ - Lite inne, mycket ute. (NaCl extracellulärt)
- $\ce{Ca^2+}$ - Fullkomligt enorm koncentrationsgradient, lite ute men *extremt* lite inne; pga. ATP-drivna Ca-pumpar
	- Däremot har det inte så stor påverkan på resten av systemet, just eftersom den totala mängden är så liten.

> Han förväntar oss att vi **memorerar dessa koncentrationer utantill!** Framförallt de extracellulära värdena, i princip varje patient man tar blodprov på mäter man dessa. Inte oviktiga skillnader mellan plasma och cerebrospinalvätska - för oss är det mer relevant med cerebrospinalvätska, kolla i hans presentation. Vi behöver även **lära oss jämviktspotentialerna utantill!**

Nernsts ekvation kan beräkna jämviktspotentialen.

När jonerna strömmar ut/in kan man förledas att tro att det skulle påverka koncentrationen - men det krävs enormt lite joner för att påverka laddningen.
### Fortsatt om uppkomst av membranpotential
Det kan förefalla som att spänningen inte är elektroneutral. Men det finns anjoner i cellen som balanserar ut ekvationen. A- betecknar anjon; finns alltså mycket negativa joner inuti cellen som balanserar den höga kaliumkoncentrationen. Anjonerna kan vara negativt laddade aminosyror, fosfatjoner, m.m.

**Exempel för kalium**
Kaliumjonerna lämnar tills koncentrationsgradienten har uppnått en jämvikt med den membranpotential som uppkommit - dvs. jämvikt.

> Vi behöver inte övertänka detta, bara kom ihåg jämviktspotentialen och räkna utifrån den.
### Klorid och kalcium
Klorid (Cl) har ingen egen ATP-driven pump. Därför kommer kloridkoncentrationen ställa in sig efter den membranpotential som Na/K har gjort. Dvs. jämviktspotentialen ställer in sig efter den membranpotential som bildats av Na/K.

Kalcium (Ca) har så låga totalkoncentrationer att det för det mesta kan ignoreras ur elektrisk synpunkt. Det är desto viktigare ur kemisk synpunkt i intracellulära funktioner.
### Exchangers/transportörer
Exchangers/transportörer är antiporter/symporter som utnyttjar gradienten för att föra över joner.

Finns många transportörer - alla utnyttjar Na/K-gradienten.
### Jonkanaler
Finns väldigt många.

Kan grovt delas upp på två huvudfaktorer - selektivitet och styrning:
- **Selektivitet** (Selectivity)
	- Na
	- K
	- Na/K
	- Na/K/Ca
	- Ca
	- Cl/HCO3 (lite bikarbonat) (negativa joner)
- **Styrning** (Gating)
	- Membranpotential, spänningskänsliga
	- Ligandstyrda (t.ex. glutamatstyrda, GABA-styrda, m.fl.)
	- Ca2+, cAMP, cGMP
	- Temperaturstyrda
	- Mekaniskt styrda (t.ex. piezo-kanalen)
	- ?
	- ATP-styrda
	- "leak"/läckkanaler - står (i princip) alltid öppna, finns läckkanaler för natrium och kalium

Membranpotentialens mer exakta värde består på hur många läckkanaler för Na/K cellen har. Membranpotentialen hade varit -20 mV om det bara var jämvikt mellan natrium och kalium, men eftersom kalium har betydligt fler läckkanaler är potentialen -70 mV. Na/K-pumpen måste kontinuerligt återställa membranpotentialen.

Vid -70mV (vilomembranpotential) går läckkanalerna lika mycket åt båda håll (här har permeabiliteten av membranet, dvs. resistensen, en stor effekt).

> Varför går läckkanalerna lika mycket åt båda håll om Na/K-pumpen pumpar 3 vs 2? Svar: Den är *elektrogen*, och det har någon effekt?

**Vad händer om vi öppnar andra jonkanaler?**
Om vi öppnar fler natriumkanaler kommer vi röra oss mot natriums jämviktspotential på +60. Om vi stänger kaliumkanaler måste vi röra oss från kaliums jämviktspotential på -90. Et cetera.

Vilopotential: -70 mV.
Depolarisering - rör oss mot 0 mV (och vidare - trots att det egentligen borde vara 0).
Hyperpolarisering - rör oss mot kaliums jämviktspotential (-90 mV).
Repolarisering - Återgång från depolariserat läge, 0 mV, till vilopotential, 70 mV

Depolarisering/Hyperpolarisering utgår från vilopotentialen. Excitation/inhibition utgår däremot från tröskeln.

> Depolariserande men inhiberande processer kan faktiskt bli. Tänk efter! (?)

Goldmanekvationen bygger vidare på Nernsts ekvation och räknar ut den totala membranpotentialen. Där ingår den relativa genomsläppligheten/permeabiliteten (som är inversen av resistens).

## 3. Aktionspotential
Aktionspotentialen är en kortvarig förändring varvid membranpotentialen närmar sig natriums jämviktspotential (+60) och sedan återgår.

**Tre konformationslägen för en jonkanal:**
1. Stängda -> depolarisering -> (2)
2. Öppna -> tid -> (3)
3. Inaktiverade -> repolarisering -> (1)

Depolariseringen (excitation) sker genom öppning av spänningskänsliga natriumkanaler (därav tröskeln, de öppnas över tröskeln). Efter 1 ms ändrar natriumkanalerna konformation och övergår till *inaktiverat läge*.

Repolariseringen sker efter ~1 ms då natriumkanalerna övergått till inaktiverat läge. Härtill aktiveras spänningskänsliga kaliumkanaler (de har alltså en fördröjning om 1 ms) och tillåter repolarisering.

> **Fråga**: Är det någon skillnad i vilomembranpotential i nerveller kontra vanliga celler?
> **Svar**: Ja, detta varierar. För de flesta nervceller är värdet -70 mV. Skelettmuskelceller har runt -80 mV, fettceller/adipocyter -40 mV.

> **Fråga**: Vad är excitation/inhibition?
> **Svar**:
> Excitation: Öppning av jonkanaler som ökar sannolikheten för aktionspotential.
> Inhibition: Öppning av jonkanaler som minskar sannolikheten för aktionspotential.
> Därför utgår dessa begrepp från tröskeln för aktionspotential. Dvs. processer som ökar/sänker membranpotentialen relativt till detta är excitatoriska/inhibitoriska.

Excitatoriska synapser (glutamatsynapser) är typiskt sett orsaken till depolarisering. (Pratar mer om nästa föreläsning).

%% Vid tröskeln är sannolikheten att en spänningskänslig natriumkanal öppnar sig tillräckligt hög för att erhålla en positiv feedback-loop. %%

**Tröskeln**
Tröskeln är den membranpotential vid vilket natriumströmmen in precis överstiger kaliumströmmen ut.

När man ökar membranpotentialen kommer:
- Kanaler öppnas och permeabiliteten öka
- Drivkraften pga spänningen minska (= mindre kalium in, mer kalium ut)

Under tröskeln kommer inte tillräckligt många kanaler vara öppna och därför väger spännings-drivkraften över. Men över tröskeln väger permeabiliteten över och orsakar en positiv feedback-loop.över och orsakar en positiv feedback -loop.

**Refraktärperiod**
Perioden efter att en aktionspotential utlösts. Här är de spänningskänsliga natriumkanalerna fortfarande delvis i det inaktiva läget, dvs otillgängliga, och därför är det svårare att utlösa en aktionspotential. Alltså höjs tröskeln för att färre natriumkanaler kan aktiveras av spänningen.

**Absolut refraktärperiod** - perioden där det är omöjligt, dvs. så länge membranpotentialen inte gått under 0 mV (då natriumkanalerna återaktiveras); teoretisk gräns: 500 Hz
**Relativ refraktärperiod** - möjligt men tröskeln är högre; under 0 mV

**Läkemedel och gifter som påverkar**
Lokalbedövning/lokalanastetika blockerar de spänningskänsliga natriumkanalerna.

Mest kända giftet är Tetrodotoxin som tillverkas av blåsfisk (ふぐ). Ett av de mest potenta gifterna som vi känner till.
## 4. Fortledning av aktionspotentialen
Aktionspotentialen startar i regel i initialsegmentet. Anledningen är att det är där vi har mest natriumkanaler, vilket alltså sänker tröskeln för excitering.

Tre faktorer påverkar ledningshastigheten:
- myelin
- diameter
- temperatur

> **Dessa måste vi helt enkelt memorera!**

Strömmen i axonet depolariserar framförliggande membran. Ju längre fram den kan depolarisera, desto snabbare går strömmen.

**Diameter**
Om vi ökar diametern minskar den elektriska resistensen, därmed når längre fram.

**Myelin**
Vi sänker kapacitansen över membranet. Alltså om man ökar avståndet mellan spänningarna. Asså om vi har mindre liksom överlag ute och inne, blir det lättare en ändring i spänning.

"Strömmen kan nå längre fram"

**Temperatur**
Relationen är en parabol med ett maximum. Maximala ledningshastigheten är vid 37 grader celsius. Har att göra med kinetiken i de spänningskänsliga jonkanalerna. Högre temperatur gör att de öppnas fortare, men också att de inaktiveras fortare. Tills slut kommer vi till en brytpunkt när de inaktiveras så fort att det knappt hinner in några natriumjoner, och då blir ledningsförmågan försämrad.

> Tentafråga: Varför går det fortare av diameter/myelin/temperatur.

> Retrograd aktionspotential (dvs. baklänges till synapserna) har också en betydelse.