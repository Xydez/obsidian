## Muskelfysiologi
### Musklernas struktur
En **funktionell enhet** (**motorisk enhet**) är ett α-motorneuron och dess innerverade muskelfibrer (ca 100 muskelfibrer/-celler, men stor variation, uppemot 1000).

I en genomsnittlig muskel finns runt 100 motoriska enheter (med 100 fibrer i varje, dvs. totalt runt 10 000 muskelfibrer per muskel).

**Uppbyggnad**
muskelfiber = muskelcell
Cellerna är multinukleära, dvs. varje muskelfiber har flera cellkärnor.

I muskelfibrerna finns myofibriller, där varje myofibrill är ett pärlband av seriekopplade sarkomerer. Varje sarkomer består i sin tur av myofilament (aktin och myosin) som avgränsas av Z-diskar. Aktinet är direkt förankrat medan myosinet är indirekt förankrat med elastiskt titin.

### Synapser
#### Presynapsen och synapsen (neuromuskulär synaps)
Har upp till 1000 frisättningsställen (kom ihåg!), ett konglomerat av många synapser.

Brukar kallas ÄP (ändplattepotential) istället för EPSP.

Excitatorisk synaps, men i PNS och här används istället *acetylkolin*. Inga astrocyter, utan här dräneras istället acetylkolinet av enzymet *esteras* som bryter ned det mesta inom 1 ms.

#### Postsynapsen
Acetylkolinreceptorer är pentamerer (likt GABA<sub>A</sub>) av *nikotintyp* (jonotropa). Krävs 2 ACh. Reverseringspotential på 0 mV även här.

> **Farmakologi** (kuriosa men allmänbildning)
> Ett antal läkemedel påverkar just den här synapsen. Mest kända är **antagonisten** curare som förlamar. Liknande substanser används än idag som muskelrelaxanter. Samma förlamande effekt kan uppnås av att ge en **agonist** eftersom kanalen desensificeras, vilket ger en kort kramp följt av en total förlamning. **Acetylkolinesterashämmare** kommer också ge en förlamning genom att uppnå desensificering. Finns även **irreversibla ACh-esterashämmare** som binder väldigt starkt - s.k. nervgaser (t.ex. Novitjok) är just detta. Här uppnås förlamning av andningsmuskulaturen.

Flera myoblaster smälter samman till en myocyt med fler och fler kärnor (multinukleär).

När AChR går från att vara lösa till att binda in byts dess gammasubenhet ut mot en epsilonsubenhet, vilket gör den mer mogen.

**Polyneuronal innervering i början av deras utveckling**
I början är varje muskelfiber innerverad av flera neuron (polyneuronal innervering, det är viktigt för motorneuronets överlevnad, annars begår de apoptos), men sedermera sker en "tävling" mellan olika synapser där en synaps överlever och blir större, för att tills slut vara den enda "vuxna" synapsen som innerverar muskelfibern.

### Kontraktionsmekanismer
Viktigt att kontraktionen startar samtidigt i hela muskelcellen => vi behöver en snabb aktionspotential som sprider sig från mitten mot sidorna.

Aktionspotentialen sker på någon millisekund, men leder till kalciumkoncentrationsökning, vilket leder till kontraktion.

**Intåg av kalcium**
Kalcium kommer inte extracellulärt utan från ER, som i muskler kallas SR (sarkoplasmatiskt retikel). Detta har SERCA-pumpar (sarcoplasmic/endoplasmic reticulum calcium ATPase) som är en sorts kalciumpumpar och relativt snabbt återställer kalciumgradienten.
 
I T-tubuli (invaginering i cellmembranet) finns omvända 
dehydropyridinreceptorer (DHPR) spänningskänsliga kalciumkanaler av L-typ, reagerar på spänning.

Två kanaler som samarbetar.
- Dihydropyridinreceptor (DHPR) är en spänningsstyrd kalciumkanal av L-typ (långvarig effekt) som sitter i cellmembranet i T-tubuli och är mekaniskt kopplad till ryanodinreceptorn
	- Vid aktionspotential (depolarisation) ändrar den konformation vilket öppnar ryanodinreceptorn
	- Den släpper även själv igenom kalcium; detta har en minimal effekt i skelettmuskler men en stor effekt i hjärtmuskler
- Ryanodinreceptorn (RyR) sitter i SR-membranet och låter Ca<sup>2+</sup> flöda ut när DHPR mekaniskt ändrar dess konformation

Aktinfilament är de blåa bollarna, myosinhuvud och myosinarm. Myosinhuvudet binder till bindningsställen på aktinfilamentet. Normalt sett är tropomyosin och blockar bindningsställena, men när kalciumkoncentrationen ökar binder det till troponin som flyttar på tropomyosinet så att bindningsställena blottläggs varvid myosinarmen binder in och kontraktionen börjar.

Myosinarmen kommer att knickas vilket gör att Z-diskarna närmar sig varandra

När ATP binder in kan myosinarmen lossa varvid ATP hydrolyseras. Sedan kan den binda in igen längre fram och "hasa sig" framåt, så länge det finns kalcium.

När vi dör kommer musklerna hamna i kramptillstånd (rigor mortis), vi har skydd mot detta så länge vi lever.

#### Vad påverkar kontraktionen?
##### Längd
Kontraktionsstyrkan är proportionell mot antalet *parallella* aktin-myosinbindningar vid ett givet tillfälle. Alltså, antalet **seriekopplade spelar ingen roll**, även om det har andra fördelar. Alltså två seriekopplade bindningar tar ut varandras styrka.

Finns en optimal utsträckningslängd där muskeln är som starkast. Är muskeln kortare överlappar aktinfilamenten, och är muskeln längre kommer aktinfilamenten vara utanför myosinfilamenten.

> T.ex. för en viss dissekerad djurmuskel runt 2 μm/sarkomer.

##### Kontraktionshastighet
En hög kontraktionshastighet ger en låg kraft, en låg kontraktionshastighet ger en hög kraft.

Högsta hastighet är V<sub>max</sub>.

Vid noll hastighet får erhålls *isometrisk kraft*, dvs. den maximala kraften. Hädanefter blir hastigheten negativ (muskeln fallerar/sträcks ut) (excentrisk kontraktion).

Ju högre hastighet desto färre (myosinfilament? myosinarmar?) är i dragande läge vid varje tidpunkt.

Vid excentrisk kontraktion finns en risk för att överskrida muskelns förmåga. Det första som ger sig är Z-diskarna som går sönder, vilket ger en signal till muskeln att bygga om sig för att öka sin hållfasthet. Alltså får man träningsvärk.

> Alltså kan man säga att excentriskt arbete framförallt orsakar träningsvärk. Vi vill krossa så många Z-diskar som möjligt!!!

Vid en alltför stark excentrisk kontraktion kan hela muskelfibrer gå av och muskel-/senrupturer ske.

I en relaxerad muskel är inte bara myosinarmarna loss, utan de lägger sig också parallellt med myosinfibrerna. När tensionen ökar flippar de upp efter hand, dvs. ju mer belastning vi lägger på desto fler myosinarmar rekryteras.

Kalcium gör titinet mer stumt (tänk att lyfta en 5kg-vikt med ett gummiband jämfört med ett rep).

##### Nervsystemet
Kontraktionsstyrkan påverkas av två faktorer:
- **Summation** - Angår frekvens vid vilket aktionspotentialer sker
	- Vid en viss punkt hinner inte aktionspotentialen fullt gå tillbaka, alltså får vi en summation av flera aktionspotentialer som ger en högre kontraktionsstyrka (uppemot 10 gånger högre), tills slut kan vi inte ens urskilja individuella kontraktioner
	- Anledningen är att kalciumet inte hinner gå tillbaka och blir alltså kontinuerligt högt
	- Summation uppstår någonstans vid 200 ms/aktionspotential
	- Dynamiskt frekvensområde mellan 5-50 Hz; motorneuronet avfyrar aktionspotentialer i just detta frekvensområde
- **Rekrytering** - Hur många motoriska enheter som aktiveras
	- Vi har ju i snitt 100 motoriska enheter/muskel, rekryteringen är hur många av dessa vi använder
	- Vid lågt arbete används endast S-enheter, men vid mer ansträngade rörelser rekryteras FR och vid max FF.
	- Detta är inprogrammerat på ryggmärgsnivå och har med excitabiliteten av motorneuronen. Alltså, motorneuronen som styr S är mest excitabla (lägst tröskel) medan FF-motorneuronen är de mest "svårflörtade" motorneuronen (högst tröskel).


**Typer av motoriska enheter**
- Två terminologier, histokemisk (IIB/IIX, IIA och I) och funktionell (FF fast fatiguing, FR fatigue resistant och S slow).
- Både FF/FR har 20-50 ms kontraktionstid medan S har 100 ms.
- FF tappar sin kontraktionsstyrka dramatiskt efter någon minut (i princip noll styrka) medan S kan utföra sin maxnivå i åtminstone en timme.

#### Fatigue
**Perifer fatigue**
Fatigue orsakas av att hydrolysen av ATP erhåller ADP och fosfat. Fosfatgrupperna hämmar ryanodinreceptorn. Detta är en smart mekanism eftersom den skyddar mot likstelhet. Om vi skulle ha låga ATP-nivåer och höga kalciumnivåer skulle musklerna fastna i kontraherat läge eftersom myosinarmarna inte lossnar.

**Central fatigue**
På grund av ökad syrebrist ökar mängden H<sup>+</sup> och laktat, vilket gör att smärtreceptorer aktiveras, vilket aktiverar hämmande interneuron (i ryggmärgen?). Vi kan dock till viss del viljemässigt överkomma denna effekt med viljestyrka, genom att med hjärnan skapa en starkare aktionspotential.

### Muskeltillväxt
För oss människor börjar musklerna brytas ned så fort vi slutar röra oss. Alltså kan vi t.ex. inte gå i ide. Inte ens gorillor och liknande har denna snabba nedbrytning.

Vid excentrisk kontraktion får vi mikroskopiska skador på muskelfibrer, vilket aktiverar makrofager och stimulerar tillväxtfaktorer. Härtill får vi en aktivering av stamceller (satellitceller) som inkorporerar nya myoblaster vilka ger fler kärnor och därmed fler parallella myofibriller.

Poolen av stamceller i muskler tenderar att minska med åldern, alltså blir det svårare att bilda nya kärnor när man är äldre. Men när man väl har fått in cellkärnorna är det relativt svårt att bli av med dem, så kallat "muskelminne". Alltså blir det lättare att återbilda muskler igen, "bra att skaffa sig så många cellkärnor som möjligt när man är ung".

> En av de största effekterna av anabola steroider är att öka antalet cellkärnor. Detta håller i flera år, alltså kan det anses vara fusk även om man inte längre håller på med steroider.

Tillväxtfaktorerna gör smärtreceptorerna mer känsliga (sensificering), vilket sannolikt ger upphov till träningsvärk, alltså gör det ont att röra musklerna.

## Hjärnans utveckling
### Utvecklingsstadier
Alla dessa händelser sker omlott.

> Förefaller inte som om vi behöver komma ihåg alla dessa åtta steg, bara principen?

> Finns mer ingående förklaring i läroboken.

Händelser:
1. Proliferation
	- Neuralrör, på insidan finns en proliferativ zon med celldelning
	- 1) Neuron bildas (neurogenes)
	- Påbörjas före 10 graviditetsveckan någonstans till mitten av graviditeten
	- Härefter 2) Astrocytogenes (vecka 20)
	- 3) Oligodendrocytogenes
2. Differentiation
	- Neuronen differentierar och får sina fenotypiska egenskaper
3. Migration
	- Dessa ska sedan vandra ut i röret likt cykelekrar
4. Neurite outgrowth
	- Dendriter och axon växer ut och tar kontakt med rätt målorgan, "känner sig fram" likt en amöba
5. Synaptogenesis
	- Neuriterna kommer fram till rätt målorgan och bildar synapser (först GABA-synapser, sedan glutamatsynapser)
6. Apoptosis
	- Under mitten av graviditeten finns mest neuron, ungefär hälften har dött vid puberteten
7. Synaptic reorganization
	- Sker en nettoökning av synapser fram till puberteten, därefter sker en nettominskning i tonåren fram till 20-årsåldern
	- En viss pågående neurogenes i vuxen ålder
	- Gyrus dentatus i hippocampus, sannolikt i människa sker en neurogenes (turnover av nervceller) samt (sannolikt) i subventrikulära zonen.
8. Myelination
	- Upp till 20-årsåldern

I tidig utveckling kan det ske spontan aktivering av neuronen, vilket t.ex. kan göra att barnet rör sig.

I vuxen ålder sker ingen nettorförändring, men det finns fortfarande en turnover/omsättning.

**Sjukdomar**
- Vid autismspektrumsjukdomar fungerar inte synapselimineringen som den ska, vilket gör att nettominskningen blir mindre. Alltså har personerna en högre synapsdensitet än normalt.
- Vid schizofrenisjukdomar är synapselimineringen däremot accelererad, vilket gör att personerna har en lägre synapsdensitet än normalt.

Lagom är bäst, dvs. rätt typ, rätt styrka och rätt mängd.

**I ålderdomen**
I ålderdomen kommer synapsdensiteten att minska

Speciellt vid sjukdomar som Alzheimers, som karaktäriseras av just en minskad synapsdensitet.

### Ändring av receptorer
**Selektion av glutamatsynapser**
Typiskt för glutamatsynapser är att de börjar som *tysta synapser*, och anläggs utan funktionella AMPA-receptorer (AMPA-tysta synapser).

*Stabilization*
När de utsätts för en kraftig NMDA-receptoraktivering (LTP-aktivering) kan AMPA-receptorer förankras i de nyanlagda synapserna.

*Elimination*
Om synapserna inte utsätts för LTP-stimulerande aktivering kommer de däremot att gå under. NMDA-receptorerna elimineras och det sker en fagocytos ac synapsen.

> Under utvecklingen anlägger hjärnan väldigt många "testballonger" i ett överflöd. De som utsätts för LTP kommer att överleva medan de andra kommer att gå under. På så sätt sker en selektion som formar den vuxna hjärnan. Denna process försiggår under hela barndomen.

**Övergång av GABA-receptorer**
Fråga: Om inga AMPA-receptorer har bildats än, var kommer depolariseringen ifrån?
Svar: Under denna period är GABA-synapser depolariserande, alltså kommer både depolariseringen från GABA-receptorerna och depolariseringen från redan funktionella AMPA-recptorer att bidra.

Alltså kan GABA-receptorer sägas gå från excitatoriska till inhibitoriska.

I takt med utvecklingen uttrycks mindre NKCC1-receptorer och mer KCC2-receptorer. Detta är en kontinuerlig utveckling från fosterperioden till 1-årsåldern.

En intressant aspekt är att just under förlossningen, dippar reverseringspotentialen för kloridkanalerna, vilket ökar inhibitionen under förlossningen och skyddar hjärnan från t.ex. syrebrist. Orsaken är moderns oxytocinfrisättning (som också orsakar livmoderns kontraktioner), vilket temporärt ökar uttrycket av KCC2 under förlossningen.

### Spontan nervcellsaktivitet
Det sker en spontan nervcellsaktivitet i den växande hjärnan.

I början ser man en oregelbunden osynkron aktivitet, men sedermera ser man hur aktiviteten synkroniseras. Detta har sannolikt en viktig funktion i att omvandla tysta synapser, och till stor del driven av GABA.

Vi ser då en långsamt oscillerande synkron nervcellsaktivitet, likt den man ser i slow-wave sleep (icke-REM-sömn). Alltså kan man till viss del säga att fostret är sovande med avseende på nervcellsaktivitet.