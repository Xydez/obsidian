## Synapser
### Om synapser
**Olika synapser**
Glutamatsynapserna är de excitatoriska, utgör 85%
- Finns jonkanaler i dessa, NMDA & AMPA
GABA är de inhibitoriska synapserna
- Finns två viktiga jonkanaler, GABAA, GABAB

Viktigt med en balans mellan excitation och inhibition.

**Delar av synapsen**
Presynaps
Synapsklyftan
Postsynaptisk är det som huvudsakligen skiljer dem åt - främst vilken transmittorsubstans, vesikeltransportör (t.ex. i glutamat VGLUT, men i GABA VGAT). Asså dessa är transportörer som transporterar in i vesikeln.

Synapser är alltså enkelriktade.

### Presynapsen
Dockning sker nära spänningskänsliga Ca-kanaler (speciell typ som uttrycks presynaptiskt). Detta är viktigt eftersom det är kalcium som 

**SNARE-mediated exocytosis**
Kalcium tar sig genom en kalciumkanal och binder till synaptotagmin (kalciumbindande protein), som ligger som en handbroms och hindrar vesikeln från att fusera med SNARE. Men när kalcium binder tillåts fusionen/exocytosen att fullföljas.

> Synaptobrevin?

> **Toxiner**
> Tetanustoxin, botulinustoxin, (bakterietoxin) - klyver SNARE-proteinerna, och den synaptiska (transmissionen?) fungerar inte. De har en väldigt lång halveringstid, uppåt månader, alltså håller toxinerna mycket länge.

Johannes förklaring:
1. Aktionspotentialen depolariserar
2. De spänningskänsliga kalciumkanalerna reagerar och släpper in extracellulärt kalcium
3. Kalcium binder till synaptotagmin
4. Synaptotagminet aktiveras och katalyserar fusion av vesikeln
### Synapsklyftan
Synapsklyftan är ungefär 20 nm bred (ett cellmembran är ca 10 nm tjockt). En vesikel är 35-40 nm. Receptorerna på ytan sticker ut 7-8 nm.

Vesikelkoncentrationen av glutamat är ca 5 mM, jämfört med långt under 1 uM i övrigt. Vi behöver ganska mycket glutamat, för receptorerna är inte så känsliga.

Glutamatet ska sedan återanvändas, och detta går via astrocyterna som har både glutamat- och GABA-transportörer. Väl i astrocyten blir glutamat till glutamin som tas upp av presynapsen och återbildas till glutamat.

Neuron har inte möjlighet att utföra anaerob metabolism då de inte kan bilda laktat (de kan inte heller spara glykogen). Anaerob metabolism kan däremot astrocyterna, alltså försörjer de nervcellerna.

**Vad bestämmer signaleringsstyrkan?**
$\text{Synaptic strength} = n\cdot p\cdot q$

**n = number of release sites**
Asså ställen där det kan frisättas en vesikel, de flesta synapser har bara ett frisättningsställe - vissa välbildade synapser har dock 2, 3 eller 4 st; finns dessutom specialsynapser som har jättemånga, t.ex. neuromuskulära synapsen med uppemot 1000 frisättningsställen, klättertrådssynapsen till purkinjeceller, m.m.

**p = release probability** (frisättningssannolikheten)
Sannolikheten att en vesikel frisätts vid ett frisättningställe av en aktionspotential, typiskt 0,1-0,2 (10-20%). Dvs sannolikheten för en exocytos.

**q = quantal size**
Storleken för den depolarisering, dvs hur stor förändring av membranpotentialen som sker när en vesikel frisätts. Jätteliten, 0,1 mV. Vi behöver kanske 15-20 mV för att nå upp till tröskeln.

Asså man behöver jättemånga synapser som avfyras, typ 500 synapser för en nervcell för att ens få igång en aktionspotential!!!

Synapser är små, ynkliga, opålitliga och eländiga; de klarar sig aldrig själv!
### Postsynapsen
#### Glutamatsynapsen
EPSP - Excitatorisk postsynaptisk potential.

##### AMPA-receptor
Dessa ger upphov till depolariseringen på runt 0,1 mV. Öppnas av glutamat. Tetramer och måste alltså binda fyra glutamat (en viss kooperativitet vid mindre än fyra dock, kan öppna sig partiellt). Vid inbindning går kanalen från stängd till öppen. Den står bara öppen i en viss tid tills det sker, inte inaktivering, utan *desensificering*. Glutamatet diffunderar sedan iväg och tas upp av astrocyter.

Dessa kanaler släpper då igenom både Na och K, alltså kommer membranpotentialen röra sig mot någonstans emellan, i detta fallet 0 mV ("reverseringspotential").

*Reverseringspotential* - Den potential som strävas efter utav en *jonkanal* (jfr. jämviktspotential för en viss jon).

Ger upphov till en kortvarig EPSP på ca 10 ms om ca 0,1-0,2 mV.

##### NMDA-receptor
Ligandstyrd jonkanal, men *också* spänningskänslig.

Inte nog med att den är ligandstyrd, den kräver både glutamat (2 bindningsställen) och antingen glycin eller D-serin (alltså inte L-ser som är det normala) (2 bindningsställen).

Gly/D-ser kommer från astrocyter och finns ofta tillräckligt, alltså är det i praktiken ofta glutamat. Däremot har vi sett en dygnsvariation (cirkadiansk rytm) av dessa.

Spänningskänsligheten beror på att det i normalfallet är en magnesiumjon bunden till kanalen, men för att denna ska försvinna krävs en kraftig depolarisering.

Vid öppning släpper den igenom Na, K och Ca. Kalciumet är viktigt eftersom det kan sätta igång processer som leder till en tillväxt, ett koncept som kallas *långtidspotentiering*. En kraftig NMDA-receptoraktivering är alltså helt nödvändig för att sätta igång en långtidspotentiering.

**Långtidspotentiering** innebär i praktiken att vi lägger till ett nytt frisättningsställe och en motsvarande ny ansamling av AMPA-receptorer.

**Långtidsdepression** innebär på motsvarande sätt att man demonterar synapsen (och tar bort frisättningsställen?).

Långtidsdepression orsakas också av en NMDA-receptoraktivering, men en helt annan typ av NMDA-receptoraktivering, som kan sättas igång av en metabotrop aktivering.

Många läkemedel kan påverka NMDA-receptorn. Vissa läkemedel efterliknar magnesiumet och kan användas som allt ifrån antidepressiva till anastetika, vilka blockar NMDA-receptorn. Även etanol har en påverkan på dessa ställen och gör det svårare för glutamat att binda.

> **Långtidspotentiering och acetylkolin**
> Vissa glutamaterga synapser innerveras av kolinerga axon som frisätter acetylkolin. Detta interagerar dels med muskarinreceptorer i presynapsen för att minska frisättningssannolikheten (*p*), dels med muskarinreceptorer i postsynapsen för att öka den postsynaptiska excitabiliteten. Detta gör att en starkare aktivering krävs för signalen ska korsa synapsen, men när detta väl sker underlättas en långtidspotentiering av NMDA-receptorerna. På detta vis kan hjärnan genom frisättning av acetylkolin gallra signaler efter de starkaste och stabilisera just de synapserna.
##### Metabotropa glutamatreceptorer
Metabotropa glutamatreceptorer är t.ex. GPCR som kan t.ex. frisätta kalcium, dock inte en jonkanal utan annat.
#### GABA-synaps
IPSP - inhibitorisk postsynaptisk potential

##### GABA<sub>A</sub>-receptorn
Släpper igenom klorid (och lite bikarbonat).

Pentamer. Reverseringspotentialen är ofta lite mer hyperpolariserad än vilopotentialen -70 mV.

Många tiotusentals teoretiska kombinationer, i praktiken kanske 20 st kombinationer. Två alfasubenheter, två betasubenheter och en ytterligare. Finns olika typer av allt.

Etanol förstärker GABA_A-receptorn och är en positiv modulator. Även barbiturater och benzodiazepiner.

Två GABA-molekyler räcker för att öppna denna ligandstyrda $\ce{Cl-}$-jonkanal

> **Utveckling**
> I tidig utveckling har GABA-receptorn en depolariserande/excitatorisk effekt, men när de utvecklas mer under 1:a till 2:a levnadsåret får de en hyperpolariserande/inhibitorisk effekt. Tidigt i utvecklingen har vi en hög intracellulär kloridjonkoncentration pga ett högt uttryck av NKCC1-receptorn, vi släpper alltså in mycket klor. Men när uttrycket av den minskar i kombination med andra receptorer kommer vi ha mindre klorid, alltså blir reverseringspotentialen mer hyperpolariserad än vilopotentialen.

> **Cirkadianskt**
> GABA är mer hyperpolariserande på natten och mindre hyperpolariserande, kanske t.o.m. depolariserande, på dagen.

> **Olika effekter för läkemedel på GABA-receptorer**
> Skador i CNS gör att GABA får en tillbakagången effekt. Alla dessa kan göra att läkemedel kan ha olika effekter beroende på skador/dygnsrytm, m.m.
##### GABA<sub>B</sub>-receptorn
G-protein kopplad till en kaliumjonkanal. Alltså kommer det drivas mot kaliums jämviktspotential, och har en reverseringspotential på -90--100 mV. GBH är en drog som aktiverar GABA_B-receptorer.
### Intrinsisk excitation/inhibition
**Intrinsisk excitation**
Intrinsisk excitation är t.ex. spänningskänsliga natriumkanaler.

**Intrinsisk inhibition**
Kalciumaktiverad kaliumkanal. När dessa öppnas kan man få en mycket långvarig hyperpolarisering. Viktig för reglering, ökar stort den relativa refraktärperioden. Noradrenalin kan blockera denna kanal, vilket gör att hyperpolariseringen försvinner.

Alltså kommer noradrenalin få aktionspotentialerna att avfyras snabbare.

> Olika celler i hjärnan kan ha helt olika avfyrningsmönster.
## Modulering och plasticitet
### Modulering
Modulera:
- Frisläppningsprobabilitet
- Intrinsisk excitabilitet
- Plasticitet

Finns alltså receptorer för dessa i nervcellen.

> Vi kommer inte få någon fråga på detta, vi behöver bara ha en känsla för att det finns en massa ämnen som kan påverka hjärnfunktionen.

**Klassiska transmittorer (kotransmittorer)**:
Monoaminer, acetylkolin, histamin, dopamin, m.fl. som kommer från axoner från vissa specifika kärnor/celler.

Typiskt hög aktivitet när vi är vakna.

Frisätts alltid tillsammans med glutamat/GABA och är därför per definition kotransmittorer.

**Peptider (klassiska kotransmittorer):**
- Orexin - vakenhetspeptid, frisläpps med glutamat i vakenhetskärnan
- Galanin - frisätts från sömnkärnan
- CCK, VIP, Oxytocin, m.fl.

Dessa frisätts från stora (upp till 10 gånger så stor diameter) vesiklar i dendriter/synaptiska terminaler.

**Retrograda transmittorer**
Retrograd betyder att de frisätts från postsynapsen och påverkar presynapsen (typiskt sett dess frisättningssannolikhet). Kan diffundera igenom.
- Cannabis (endocannabinoider)
- NO (kväveoxid)
- m.fl.

**Hormoner**
I princip alla kända hormoner påverkar hjärnan:
- Insulin
- Könshormoner
- m.fl.

**Gliotransmittorer**
Signalsubstanser som frisätts från gliaceller, framförallt astrocyter. Exempelvis:
- D-serin
- Glutamat (astrocyter kan frisätta detta och därmed påverka nivåerna av glutamat extracellulärt)
- ATP blir adenosin som är en viktig modulatorisk signalsubstans; ökar under dagen och sjunker under natten, och bidrar alltså till att vi blir trötta på kvällen; en adenosinreceptorantagonist som t.ex. koffein kan blockera denna
	- Adenosin påverkar frisläppningssannolikhet och kan påverka kaliumkanaler

**Klassiska neurotransmittorer**
- Glu via mGlu-receptorer
- GABA via GABA_B-receptorer

**Cytokiner, kemokiner**
Något, påverkar sömn- och vakenhetskärnor, något.

> Melatonin är inte ett sömnhormon. Det är ett mörkerhormon.
### Plasticitet
Det mest intressanta är synaptiskt excitation och långtidsdepression.

Finns extrasynaptiska AMPA- och NMDA-receptorer. Synapserna är egentligen bara områden där det finns en ökad sannolikhet att dessa klustrar ihop. De kan till viss del omsättas (röra sig ut och in, turnover på 1-2 dygn - "receptor trafficking").

Även i postsynapsen finns vesiklar med AMPA-receptorer som kan exocyteras när NMDA-receptorkalciumet kommer in, alltså kan ett nytt kluster bildas. På ungefär 10 sekunder skapas ett nytt frisättningsställe och motsvarande AMPA-receptorkluster.

Vid långtidsdepression plockas det istället bort kluster. Nettomässig ökning under dagen och minskning under natten.

> **Det viktiga:**
> En kraftig depolarisering kickar ut magnesiumjonen, och glutamatet erhåller ett kalciumflöde som orsakar långtidspotentiering.

Läs målbeskrivningen!