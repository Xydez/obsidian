## Perifera synsystemet
### Synreceptorer
**Synfältet**
Flera synreceptorer konvergerar till ett bipolärt neuron. Flera bipolära neuron konvergerar till gangliecell. Varje synnervsaxon kommer alltså ha ett **receptivt fält** av flera tappar/stavar.

**Tappar och stavar**
Både tappar och stavar har två segment - dels ett inre segment, dels ett yttre segment med ett veckat membran, vilket ger en ytökning och mer plats för ljuskänsliga proteiner (opsiner).

Stavar har "discs"/skivor intracellulärt eftersom membranet har bildat en bubbla intracellulärt, för att få plats med ännu fler opsiner.

**Opsin**
I opsin finns molekylen retinal som är central i ljusabsorptionen. Retinal bildas från A-vitamin, alltså ger A-vitaminbrist i förlängningen retinalbrist.

Det finns två isomerer av retinal då 11:e kolatomen kan vara i cis- eller trans-form. Cis-varianten kan bindas in till opsin, medan trans-varianten inte passar in.

Ljusabsorption leder till en isomerisering varvid cis-formen övergår till trans-formen och retinalmolekylen lossnar från opsinet. Detta leder till att natriumkanaler i cellmembranet börjar stängas (*se kompendium för exakt förklaring*). När natriumströmmen minskar blir kalium mer betydelsefull, alltså sker en *hyperpolarisering*.

**Intracellulärt**
1. Ljuset träffar opsinet
2. Retinal lossnar
3. Opsinet får en enzymaktivitet och påverkar ett G-protein
4. cGMP-fosfodiesteras börjar bryta ned cGMP till 5'-GMP
5. cGMP-beroende natriumkanaler stängs

**Omkopplingar**
1. Hyperpolarisering av synreceptor
2. *Minskad* frisättning av *inhibitorisk* transmittor (glutamat) till bipolär cell
3. Depolarisering av bipolär cell
4. *Ökad* frisättning av *excitatorisk* transmittor (Ca<sup>2+</sup>) till gangliecell
5. Gangliecell aktiveras

**Skillnad mellan synreceptorer**
- Stavar - rhodopsin
- Tappar - iodopsin
	- Blå (korta våglängder)
	- Grön (mellanlånga våglängder)
	- Röd (långa våglängder)

**Tappar**
Trikromatiska färgteorin - att näthinnan analyserar färg genom att jämföra aktiviteten hos röda/gröna/blåa tappar.

Denna teori har emellertid begränsningar när det kommer till hur hjärnan behandlar färg (återkommer senare i föreläsningen).

Retinal färgblindhet grundas i en mutation i någon av de ljuskänsliga proteinerna som gör att de antingen slutar fungera eller ändrar våglängdsspektrum.

Rödgrön färgblindhet innebär en förskjutning i den röda iodopsinet till det gröna färgspektrat, varvid personen inte kan se skillnad mellan grönt/rött.

**Stavar**
Stavar har 1000x ljuskänsligheten av tappar.

**Gula fläcken (fovea centralis/macula lutea)**
Den gula fläcken är ett område med enbart tappar.
### Ögonrörelser
- **Vestibuokulära reflexen**
- **Saccad**
	- viljemässig blickriktningsrörelse
	- 400 grader per sekund, den snabbaste ögonrörelsen
	- går även att göra när man blundar
- **Följerörelse** (smooth pursuit eye movement)
	- viljemässig följerörelse
	- varierar i hastighet med föremålet då hjärnan gör en hastighetsberäkning
	- måste alltid ha ett föremål att följa
	- går inte att göra när man blundar
- **Vergensrörelse** (skelning)
	- ögonen flyttas medialt när något kommer närmre näsroten för att behålla fokus på ett objekt

> Saccader och följerörelser kan kombineras. Exempel: tågresa, kolla ut genom fönstret. När något går ur synfältet sker en snabb saccad till något nytt, tills detta också försvinner och så vidare. I praktiken sker en nystagmus kallad en optokinetisk nystagmus.

Dessa styrs av olika kretsar i hjärnan.

**Synbanorna i hjärnan**
- Börjar med n. opticus,
- passerar chiasma opticum (inga omkopplingar),
- fortsätter igenom tractus opticus,
- går igenom corpus geniculatum laterale i talamus (jfr mediale för cochlea) och
- äntrar den primära synbarken.

I chiasma opticum sker en omsortering varvid hela vänstra halvan av synfältet slutar i höger hemisfär. Alltså den mediala delen av vänster öga hamnar i höger hemisfär. I den laterala delen av höger öga kommer till höger hemisfär. Mer från vänster än höger öga pga blockering av näsan.

**Hemianopsi** - bortfall i ena delen av synfältet.
## Synbearbetning i CNS
### Bearbetning i retina
#### Ganglieceller
Stereotaxiinstrument - man placerar huvudet i en standardiserad position och styr elektroder till exakta platser. Koordinatsystemet kommer från MRI-bilder och superponeras.

Alltså på skärmen finns ett cirkelformat receptivt fält som påverkar ett visst synnervsaxon (motsvarande en gangliecell).

**On- och offsvar**
Det receptiva fältet består av en central och perifer zon.

Enbart belysning av centrum ger en *skur* av potentialer (ett "on-svar").

När man belyser hela blir det inte alls lika starkt. Alltså kan man säga att zonerna är "antagonistiska", dvs. den perifera zonen hämmar den centrala zonen.

Enbart perifer belysning stänger av aktionspotentialerna. När man sedan slutar belysa periferin sker ett "off-svar".

Båda dessa sker sker vid *förändringar* (när man sätter på/av ljuset).

Detta är för att upptäcka **konturlinjer**.

Hälften av gangliecellerna har on i centrum och off perifert, hälften har motsatsen.

**Figur 1.**
![[Axon i synnerven vid centralt och perifert belyst zon.png]]

### Bearbetning i primära synbarken
#### Enkla celler
Enkla celler ("simple cell") i primära synbarken.

Varje enkel cell mäter en viss linje med en viss lutning. En kort "burst" när ljuset sätts på.

I periferin av denna linje sker en "burst" när ljuset stängs av, dvs. en off-zon (som en "macka").

Även om ljuset färdas längs med området sker ett svar, men ju större vinkel linjen är ifrån zonen desto sämre svar.

#### Komplexa celler
Deras adekvata stimulus är linjer i rörelse åt rätt håll (obs. att det inte funkar i båda riktningar). Deras receptiva fält blir alltså en fyrkant i vilket linjerna är i rörelse.

#### Våglängdskänsliga celler
Ett exempel.

Endast känslig för en viss färg i ett område (en ruta?).
#### Organisering i synbarken
**Hyperkolumner** - en kub som samlar ihop alla synceller för ett visst område av synfältet (finns ett antal tusen kuber).

Längs ena riktningen sitter de i skivor, **orienteringskolumner**, och samlar upp enkla celler baserat på deras riktning

I en kub finns 18 st orienteringskolumner med vardera 10 graders skillnad (= 180 grader).

Längs den andra riktningen finns två **ögondominanskolumner**, en från höger och en från vänster öga.

Insprängt i kuben finns "color blobs" som är cylindrar med våglängdskänsliga celler.

> Se slide! Viktiga bilder!

### Cellernas mekanism
**Enkla celler**
Enkla celler (en sorts pyramidceller) ligger i det andra lagret (lamina II) i primära synbarken och får sina signaler från celler i lamina IV (stellatceller/stjärnceller) som i sin tur får inkommande information från laterala knäkroppen (corpus geniculatum laterale).

Varje stjärncell motsvarar alltså en cirkulär receptivt fält (on/off-zon). Flera av dessa, med sina receptiva fält bredvid varandra längs en rät linje, adderas av stjärncellen.

**Komplexa celler**
Även här sker en konvergens varvid enkla celler med samma orientering i linjen konvergerar.

Finns även inhibitoriska celler för att säkerställa riktningskänslighet.

**Funktion i bipolära celler/ganglieceller/horisontalceller**
Horisontalcellen ger "lateral inhibition".

Alltså vid belysning av centrum sker aktivering, vid belysning av periferin aktiveras de kringliggande horisontalcellerna och *inhiberar* den bipolära cellen.

Märk väl att samma synreceptor kan delta i flera receptiva fält och alltså vara del av både en on- och en off-zon.

**Figur 2.**
![[Antagonism av horisontalceller.png]]
## Högre synareor
I de högre synareorna känner vi inte till de exakta mekanismerna men kan förklara övergripande funktion.

Finns flera synareor V1-V5.

> Vilken area som står för vad är inte relevant, utan de övergripande funktionen.

**Area V5 - objekts rörelser**
V5 förefaller sätta ihop flera linjer till objekt och spåra deras rörelser som helhet.

> Vid skada på V5 (akinetopsi, finns endast en känd patient då man måste skada båda hemisfärer samtidigt) förloras förmågan att spåra över tid. Alltså ter sig världen som en sekvens av stillbilder som uppdateras med några sekunders intervall och saker bara uppstår och försvinner.

**Area V3 - djupperception**
Här konvergerar celler som registrerar konturlinjer baserat på om det ligger bakom, i eller framför fixationspunktens plan.

**Area V4 - färgbearbetning**
De flesta föremål är inte lysande, utan deras färg baseras på deras reflektionsegenskaper. Alltså beror färgen av ett föremål på vilken ljuskälla som skiner på föremålet.

Om hjärnan enbart använde den trikromatiska färgteorin skulle föremål ändra färg med belysning, men färgen upplevs som konstant, vilket kallas färgkonstans. Färgkonstans sker bara om det finns omgivande färger att jämföra med. Alltså kan hjärnan avgöra inte vilken våglängd som reflekteras, utan den bakomliggande färgreflektiviteten hos objektet.

> Vid skada på V4 (cerebral akromatopsi) förlorar man förmågan att bearbeta färger. Soluppgångar blir som en slags atombombsexplosion där allt ändrar färg.

**Dorsal stream**
V3, V5 går vidare till parietalkortex, premotorkortex och frontalkortex. Kallas "where-stream/how-stream", här byggs det upp en karta över omgivningen för att underlätta motorik. "Det här är ett cylinderformat objekt"

En sjukdom är **optisk ataxi** varvid personen inte längre kan styra en rörelse med syninformation. Alltså personen kan inte se "var" eller "hur" saker är, t.ex. att ett objekt är våg- eller lodrät och hur långt borta det ligger.

**Ventral stream**
Ventral stream, främst V4, via temporalkortex till frontalkortex. Kallas "what-stream", avgör vad det är man ser. "Det här är en grön penna".

Finns många underareor. Exempelvis en som är specialiserad på ansiktsigenkänning, finns olika områden för olika ansikten.

Finns även områden som identifierar jordgubbe, katt, man i vit rock, o.s.v. Men detta är alltså områden som identifierar denna sortens *former*, inte specifikt tigerhuvud. Adekvat stimuli blir alltså "ett cirkulärt huvud med två ovaler/öron" (ish), t.ex. Jordgubbe blir formen "spikad cirkel", etc. Man kan alltså säga att vi har ett "formalfabet" som identifierar vissa formelement.

Finns celler för kurvatur, ytglans, landskap, m.fl.

I värsta fall kan det leda till **visuell agnosi** (Oliver Sacks, mannen som förväxlade sin hustru med en hatt). Även **prosopagnosi** (ansiktsagnosi) kan uppstå, personen känner inte igen ansikten utan får utgå ifrån andra ledtrådar, t.ex. kläder eller hår.
